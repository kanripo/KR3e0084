# -*- mode: mandoku-view; -*-
#+TITLE: 神農本草經疏
#+DATE: 2015-08-24 23:08:02.571885
#+PROPERTY: ID KR3e0084
#+PROPERTY: BASEEDITION WYG    
#+PROPERTY: JUAN 卷十二
<pb:KR3e0084_WYG_012-1a>¶
欽定四庫全書¶
　神農本草經疏卷十二¶
　　　　　　　　　　　　明　繆希雍　撰¶
　木部上品¶
　　總七十二種今疏其要者二十九種¶
　　　桂　　　　　松脂(實葉/節附)　　　槐實(枝皮/根附)¶
　　　槐花(附槐/實條)　　枸杞　　　　　栢實(葉白/皮附)¶
　　　茯苓(茯神/附)　　琥珀　　　　　酸棗仁¶
<pb:KR3e0084_WYG_012-1b>¶
　　　蘗木　　　　楮實　　　　　乾漆(葉附/)¶
　　　五加皮　　　牡荆實　　　　蔓荆實¶
　　　辛夷　　　　桑上寄生　　　杜仲¶
　　　楓香脂　　　女貞實(枸骨/附)　　㽔核¶
　　　丁香　　　　沉香　　　　　檀香¶
　　　乳香　　　　降真香　　　　蘇合香¶
　　　金櫻子　　　放杖木¶
桂味辛甘大熱有小毒主温中利肝肺氣心腹寒熱冷¶
<pb:KR3e0084_WYG_012-2a>¶
疾霍亂轉筋頭痛腰痛出汗止煩止唾欬嗽鼻齆能墮¶
胎堅骨節通血脉理疎不足宣導百藥無所畏久服神¶
仙不老(元素補下焦不足治沉寒痼冷之病滲泄止渴/去榮衛中風寒表虚自汗春夏為禁藥秋冬下)¶
(部腹痛非此不能止風好古補命門不足益火消隂節/日華子桂心治一切  氣補五勞七傷通九竅利闗)¶
(益精明目煖腰膝破痃癖癥瘕消瘀血治風痺骨節攣/縮續筋骨生肌肉  甄權主九種心痛腹内冷氣痛不)¶
(可忍欬逆結氣壅痺脚痺不仁止下利殺三/蟲治鼻中息肉破血通利月閉胞衣不下)¶
　疏○桂禀天地之陽而兼得乎土金之氣故其味甘¶
　辛其氣大熱亦有小毒木之純陽者也潔古謂其氣¶
<pb:KR3e0084_WYG_012-2b>¶
　熱味大辛純陽東垣謂其辛熱有毒浮也氣之薄者¶
　桂枝也氣之厚者肉桂也氣薄則發泄故桂枝上行¶
　而發表氣厚則發熱故肉桂下行而補腎此天地親¶
　上親下之道也桂枝入足太陽經桂心入手少隂厥¶
　隂經血分桂肉入足少隂厥隂經血分夫五味辛甘¶
　發散為陽四氣熱亦屬陽氣味純陽故能散風寒自¶
　内充外故能實表辛以散之熱以行之甘以和之故¶
　能入血行血潤腎燥其主利肝肺氣頭痛出汗止煩¶
<pb:KR3e0084_WYG_012-3a>¶
　止唾欬嗽鼻齆理疎不足表虚自汗風痺骨節攣痛¶
　者桂枝之所治也以其病皆得之表虚不任風寒寒¶
　邪客之所致故悉主之以其能實表袪邪也其主心¶
　腹寒熱冷疾霍亂轉筋腰痛墮胎温中堅筋骨通血¶
　脉宣導百藥無所畏又補下焦不足治沉寒痼冷滲¶
　泄止渴去榮衛中風寒秋冬下部腹痛因於寒補命¶
　門益火消隂者肉桂之所治也氣薄輕揚上浮逹表¶
　故桂枝治邪客表分之為病味厚甘辛大熱而下行¶
<pb:KR3e0084_WYG_012-3b>¶
　走裏故肉桂桂心治命門真火不足陽虚寒動於中¶
　及一切裏虚隂寒寒邪客裏之為病蓋以肉桂桂心¶
　甘辛而大熱所以益陽甘入血分辛能横走熱則通¶
　行合斯三者故善行血命門者心包絡也道家所謂¶
　兩腎中間一㸃明又曰先天祖氣是也先天真陽之¶
　氣即醫家所謂命門相火乃真火也天非此火不能¶
　生物人非此火不能有生若無此真陽之火則無以¶
　蒸糟粕而化精㣲脾胃之氣立盡而亡矣心腹寒熱¶
<pb:KR3e0084_WYG_012-4a>¶
　寒邪在裏也冷疾霍亂轉筋者脾與肝同受寒邪也¶
　行二臟之氣則前證自止矣腰者腎之府動揺不能¶
　腎將憊矣補命門之真陽則腰痛自除血熱則行故¶
　墮胎也益陽則温中筋者肝之餘也骨者腎之餘也¶
　入肝入腎故堅筋骨也通血脉宣導百藥無所畏者¶
　熱則通行辛則善散也陽長則隂消氣之自然者也¶
　能益陽則消隂必矣寒邪觸心則心痛陽虚氣不歸¶
　元因而為寒所中則腹内冷氣痛不可忍欬逆者亦¶
<pb:KR3e0084_WYG_012-4b>¶
　氣不歸元所致也結氣壅痺脚痺不仁者皆寒溼邪¶
　客下焦榮衛不和之所生也血凝滯而不行則月經¶
　不通血瘀不走則胞衣不下九竅不通闗節不利者¶
　榮衛不調血分之病也消瘀血破痃癖癥瘕疎導肝¶
　氣通行瘀血之力也補五勞七傷者蓋指陽氣虚羸¶
　下陷無實熱之候也其曰久服神仙不老甄權又謂¶
　殺三蟲治鼻中息肉大明又謂益精明目皆非其性¶
　之所宜也何者獨陽偏熱之質行血破血乃其能事¶
<pb:KR3e0084_WYG_012-5a>¶
　隂精不長則陽無所附安所從得神仙不老哉味既¶
　帶甘焉能殺蟲鼻中息肉由於肺有積熱瞳子神光¶
　屬腎肉桂辛而大熱其不利於肺熱腎隂不足亦明¶
　矣益精明目徒虚語耳盡信書則不如無書斯之謂¶
　也¶
　　主治叅互¶
　得芍藥炙甘草飴糖黄耆則建中兼止榮弱自汗¶
　得石膏知母人參竹葉麥門冬治陽明瘧渴欲引飲¶
<pb:KR3e0084_WYG_012-5b>¶
　汗多寒熱俱甚　得白芷當歸川芎黄耆生地黄赤¶
　芍藥白殭蠶治金瘡為風寒所擊俗名破傷風　得¶
　朴硝當歸下死胎　得蒲黄黑豆澤蘭益母草紅花¶
　牛膝生地黄當歸治産後少腹兒枕作痛甚則加乳¶
　香沒藥各七分　得吴茱茰乾薑附子治元氣虚人¶
　中寒腹痛不可忍虚極則加人參　佐參耆五味當¶
　歸麥冬療瘡瘍潰後熱毒已盡内塞長肉良　入桂¶
　苓甘露飲治中暑霍亂吐㵼殊驗　得薑黄鬱金治¶
<pb:KR3e0084_WYG_012-6a>¶
　怒氣傷肝脇痛　得當歸牛膝治冬月難産産門交¶
　骨不開　得當歸牛膝生地黄乳香沒藥桃仁治跌¶
　撲損傷瘀血凝滯腹中作痛或惱怒勞傷以致蓄血¶
　發寒熱熱極令人不得眠腹不痛大便不秘亦不甚¶
　渴脉不洪數不思食食亦無味熱至天明得汗暫止¶
　少頃復熱小便赤此其候也和童子小便服之立除¶
　　簡誤¶
　桂辛甘其氣大熱獨熱偏陽表裏俱逹和榮氣散表¶
<pb:KR3e0084_WYG_012-6b>¶
　邪出汗實腠理則桂枝為長故仲景専用以治冬月¶
　傷風寒即病邪在表者冦宗奭成無已論之詳矣一¶
　覽可盡因附之於後肉桂桂心實一物也秪去皮耳¶
　此則走裏行血除寒破血平肝入右腎命門補相火¶
　不足其功能也然大忌於血崩血淋尿血隂虚吐血¶
　咯血鼻衂齒衂汗血小便因熱不利大便因熱燥結¶
　肺熱欬𠻳産後去血過多及産後血虚發熱小産後¶
　血虚寒熱隂虚五心煩熱似中風口眼歪斜失音不¶
<pb:KR3e0084_WYG_012-7a>¶
　語語言蹇澀手足偏枯中暑昏暈中熱腹痛婦人隂¶
　虚少腹痛一切温病熱病頭疼口渴陽證發斑發狂¶
　小兒痧疹腹疼作㵼痘瘡血熱乾枯黑䧟婦人血熱¶
　經行先期婦人隂虚内熱經閉婦人隂虚寒熱往來¶
　口苦舌乾婦人血熱經行作痛男婦隂虚内熱外寒¶
　中暑瀉利&KR0842;注如火熱一切滯下純血由於心經伏¶
　熱腸風下血臟毒便血陽厥似隂夢遺精滑虚陽數¶
　舉脱隂目盲等三十餘證法並忌之誤投則禍不旋¶
<pb:KR3e0084_WYG_012-7b>¶
　踵謹察病因用舍在斷行其所明無行所疑其難其¶
　慎毋嘗試也¶
　附冦宗奭曰桂辛甘大熱素問云辛甘發散為陽故¶
　漢張仲景桂枝湯治傷寒表虚皆須此藥正合辛甘¶
　發散之意本草三種之桂不用菌桂牡桂者此二種¶
　性止於温不可以治風寒之病也然本經止言桂仲¶
　景又言桂枝者取枝上皮也好古曰或問本草言桂¶
　能止煩出汗而張仲景治傷寒有當發汗凡數處皆¶
<pb:KR3e0084_WYG_012-8a>¶
　用桂枝湯又云無汗不得用桂枝汗家不得重發汗¶
　若用桂枝是重發其汗汗多者用桂枝甘草湯此又用¶
　桂枝閉汗也一藥二用與本草之義相通否乎曰本¶
　草言桂辛甘大熱能宣導百藥通血脉止煩出汗是¶
　調其血而汗自出也仲景云太陽中風隂弱者汗自¶
　出衛實榮虚故發熱汗出又云太陽病發熱汗出者¶
　此為榮弱衛强隂虚陽必湊之故皆用桂枝發其汗¶
　此乃調其榮氣則衛氣自和風邪無所容遂自汗而¶
<pb:KR3e0084_WYG_012-8b>¶
　解非桂枝能開腠理發出其汗也汗多用桂枝者以¶
　之調和榮衛則邪從汗出而汗自止非桂枝能閉汗¶
　孔也昧者不知出汗閉汗之意遇傷寒無汗者亦用¶
　桂枝誤之甚矣桂枝湯下發汗發字當認作出字汗¶
　自然出非若麻黄能開腠理發出其汗也其治虚汗¶
　亦當逆察其意可也成無已曰桂枝本為解肌者大¶
　陽中風腠理緻宻榮衛邪實津液禁固其脉浮𦂳發¶
　熱汗不出者不可與此必也皮膚疎泄自汗脉浮緩¶
<pb:KR3e0084_WYG_012-9a>¶
　風邪干於衛氣者乃可投之發散以辛甘為主桂枝¶
　辛熱故以為君而以芍藥為臣甘草為佐者風滛所¶
　勝平以辛苦以甘緩之以酸収之也以薑棗為使者¶
　辛甘能發散而又用其行脾胃之津液而和榮衛不¶
　専於發散也故麻黄湯不用薑棗専於發汗不待行¶
　其津液也¶
松脂味苦甘温無毒主疽惡瘡頭瘍白秃疥瘙風氣安¶
五藏除熱胃中伏熱咽乾消渴及風痺死肌煉之令白¶
<pb:KR3e0084_WYG_012-9b>¶
其赤者主惡痺久服輕身不老延年¶
　疏○松脂感天之陽氣而得乎地之火土之化者也¶
　故其味苦而兼甘其氣則温其性無毒得陽氣兼火¶
　土則其性燥燥則除溼散風寒苦而燥則能殺蟲甘¶
　能除熱胃中伏熱散則咽乾消渴自止痺者風寒溼¶
　合而為病也地之溼氣感則害人皮肉筋脉此死肌¶
　之所由來也溼熱之邪散則血不瘀敗榮氣通調而¶
　無壅滯故主疽惡瘡榮和熱散則頭瘍白秃疥瘙風¶
<pb:KR3e0084_WYG_012-10a>¶
　氣俱愈矣熱消則榮血和風溼去則衛氣安脾胃健¶
　五臟無病可知溼去則身輕可必久服不老延年固¶
　可想見¶
　松實味甘氣温性和而無毒本經言苦者誤也以其¶
　屬陽故亦主風痺寒氣其主虚羸少氣補不足者精¶
　不足補之以味甘能益血是巳形不足温之以氣温¶
　能和氣是已服餌延年輕身不饑惟此足以當之然¶
　亦久服乃可責效耳¶
<pb:KR3e0084_WYG_012-10b>¶
　松葉味苦温而不甘宜其主風溼瘡生毛髪也安五¶
　臟守中不饑延年其㫖具松脂條内服之可治惡疾¶
　即癩病炙罯凍瘡風瘡佳¶
　松節味苦氣温性燥故能主百節久風風虚脚痺疼¶
　痛¶
　　主治叅互¶
　陶𢎞景以松節釀酒主脚弱骨節風　丹溪以松節¶
　炒焦用以治筋骨間病能燥血中之溼　外臺秘要¶
<pb:KR3e0084_WYG_012-11a>¶
　治厯節風痛四肢如解脱松節二十斤酒五斗浸三¶
　七日毎服一合日五六服　集簡方治隂毒腹痛油¶
　松木七塊炒焦衝酒二鍾熱服　談埜翁方跌撲損¶
　傷松節煎酒服¶
　　簡誤¶
　松脂松葉其性甚燥味又苦温病人血虚有火及病¶
　不闗風寒溼所傷而成者咸不宜服¶
槐實味苦酸醎寒無毒主五内邪氣熱止涎唾補絶傷¶
<pb:KR3e0084_WYG_012-11b>¶
五痔火瘡婦人乳瘕子藏急痛以七月七日取之搗取¶
汁銅器盛之日煎令可作丸大如䑕屎内竅中三易乃¶
愈又墮胎久服明目益氣頭不白延年　枝主洗瘡及¶
陰嚢下溼癢　皮主爛瘡　根主喉痺寒熱　花苦平¶
無毒主五痔心痛眼赤殺腹藏蟲及熱治皮膚風併腸¶
風瀉血赤白痢並炒服　葉平無毒煎湯治小兒驚癎¶
壯熱疥癬及疔腫¶
　疏○槐實感天地陰寒之氣而兼木與水之化故其¶
<pb:KR3e0084_WYG_012-12a>¶
　味苦氣寒而無毒别錄益以酸醎宜矣入手足陽明兼¶
　入足厥陰經其主五内邪氣熱者乃熱邪實也涎唾¶
　多者脾胃有熱也傷絶之病其血必熱五痔由於大¶
　腸火熱火瘡乃血為火傷婦人乳瘕肝家氣結血熱¶
　所成子藏急痛由於血熱燥火槐為苦寒純陰之藥¶
　為凉血要品故能除一切熱散一切結清一切大如¶
　上諸病莫不由斯三者而成故悉主之久服明目益¶
　氣頭不白延年者血分無熱則目自明矣熱能傷氣¶
<pb:KR3e0084_WYG_012-12b>¶
　除火熱則氣自益矣凉血則髪不白熱去則陰精不¶
　損故引年也其花味以苦勝故除手足陽明足厥陰¶
　諸熱證尤長耳¶
　　主治叅互¶
　外臺秘要療蚘蟲心痛取槐樹上木耳燒灰末如棗¶
　許正發和水服若不止飲熱水一升蚘蟲出　千金¶
　方療胎赤眼取槐枝如馬鞭大長二尺作二叚齊頭¶
　蔴油一匙置銅鉢内晨使童子一人以其木研之至¶
<pb:KR3e0084_WYG_012-13a>¶
　暝乃止令仰臥以塗兩眼眥日三度差　古方以子¶
　入冬月牛膽中漬之陰乾百日每日吞一粒久服明¶
　目通神白髪還黒有痔及下血者尤宜服之　千金¶
　方治九種心痛當太歳上取新生槐枝一握去兩頭¶
　水三大升煎取一升頓服　千金翼治蠼螋瘡槐白¶
　皮醋浸半日洗之及諸惡瘡　肘後方療腸痔大便¶
　常下血槐樹上木耳取末飲方寸匕日三服　經驗¶
　方治野雞痔用槐栁枝煎湯洗痔上便以艾炙之七¶
<pb:KR3e0084_WYG_012-13b>¶
　壯　又方治下血槐花荆芥穗等分為末酒調下一¶
　錢匕　梅師方治痔有蟲作癢或下膿血多取槐白¶
　皮濃煎汁安盆内先熏後洗良久欲大便當有蟲出¶
　不過三度即愈仍以其皮為末綿裹内下部　孟詵¶
　必效方療陰瘡濕癢槐樹北面不見日枝煎水洗三¶
　五遍冷再煖之　太清草木方云槐者虚星之精以¶
　十月上巳日採子服之去百病長生通神又梁書言¶
　庾肩吾常服槐實年七十餘髪鬢皆黑目看細字亦¶
<pb:KR3e0084_WYG_012-14a>¶
　其驗也　外䑓秘要療内外痔用槐角子一斗搗汁¶
　曬稠取地膽為末同搗丸梧子大每服十丸兼作挺¶
　子内下部或以苦參末代地膽亦可　聖濟總録治¶
　目熱昏暗槐子黄連各二兩為末蜜丸梧子大每漿¶
　水下二十丸日二服　楊梅毒瘡乃陽明積熱所生¶
　集簡方用槐花四兩畧炒入酒二盞煎十餘沸熱服¶
　胃虚寒者勿服　醫方摘要療疔瘡腫毒一切癰疽¶
　不問已成未成但焮痛者皆用槐花㣲炒核桃仁二¶
<pb:KR3e0084_WYG_012-14b>¶
　兩無灰酒一鍾煎十餘沸熱服未成者二三服已成¶
　者一二服見效　摘𤣥方治白帶槐花炒牡蠣煆等¶
　分為末酒服三錢　聖惠方治風熱牙痛槐枝燒熱¶
　烙之　普濟方療破傷風用避隂槐枝上皮旋刻一¶
　片安傷處用艾炙皮上百壯不痛炙至痛痛者炙至¶
　不痛用火摩之　生生方治隂下溼癢槐白皮炒煎¶
　水日洗¶
　　簡誤¶
<pb:KR3e0084_WYG_012-15a>¶
　槐性苦寒而屬純隂病人虚寒脾胃作泄及隂虚血¶
　熱而非實熱者外證似同内因實異即不宜服¶
枸杞味苦寒根大寒子㣲寒無毒主五内邪氣熱中消¶
渴周痺風溼下胸脇氣客熱頭痛補内傷大勞嘘吸堅¶
筋骨强陰利大小腸久服堅筋骨輕身不老耐寒暑¶
　疏○枸杞感天令春寒之氣兼得乎地之冲氣故其¶
　味苦甘其氣寒而其性無毒苖葉苦甘性升且凉故¶
　主清上焦心肺客熱根名地骨味甘淡性沉而大寒¶
<pb:KR3e0084_WYG_012-15b>¶
　故主下焦肝腎虚熱為三焦氣分之藥經曰熱淫於¶
　内瀉以甘寒者是已子味甘平其氣㣲寒潤而滋補¶
　兼能退熱而専於補腎潤肺生津益氣為肝腎真隂¶
　不足勞乏内熱補益之要藥本經主五内邪氣熱中¶
　消渴治痺别錄主風溼下胸脇氣客熱頭痛當指葉¶
　與地骨皮而言以其寒能除熱故也至於補内傷大¶
　勞噓吸堅筋骨强隂利大小腸又久服堅筋骨輕身¶
　不老耐寒暑者方是子之功用而非根葉所能辦矣¶
<pb:KR3e0084_WYG_012-16a>¶
　老人陰虚者十之七八故服食家為益精明目之上¶
　品昔人多謂其能生精益氣除陰虚内熱明目者蓋¶
　熱退則陰生陰生則精血自長肝開竅於目黑水神¶
　光屬腎二臟之陰氣增益則目自明矣¶
　　主治叅互¶
　甘枸杞子得地黄五味子麥門冬地骨皮青蒿鼈甲¶
　牛膝為除虚勞内熱或發寒熱之要藥加天門冬百¶
　部枇杷葉兼可治肺熱欬𠻳之因隂虚者　千金方¶
<pb:KR3e0084_WYG_012-16b>¶
　枸杞煎治虚勞退虚熱輕身益氣令一切癰疽永不¶
　發用枸杞三十斤春夏用莖葉秋冬用根實以水一¶
　石煮取五斗以滓再煎取三斗澄清去滓再煎取二¶
　斗入鍋煎如餳収之每早酒服一合　經驗方金髓¶
　煎枸杞子逐日摘紅熟者不拘多少以無灰酒浸之¶
　蠟紙封固勿令洩氣兩月足取入砂盆中擂爛濾取¶
　汁同浸酒入銀鍋内慢火熬之不住手攪恐黏滯不¶
　匀候成膏如𩛿淨瓶密収每早温酒服二大匙夜臥¶
<pb:KR3e0084_WYG_012-17a>¶
　再服百日身輕氣壯積年不輟可以羽化也　經驗¶
　方枸杞酒變白耐老輕身用枸杞子二升十月壬癸¶
　日面東採之以好酒二升磁瓶内浸三七日乃添生¶
　地黄汁三升攪匀密封至立春前三十日開瓶每空¶
　心煖飲一杯至立春後髭髪却黑勿食蕪菁葱蒜¶
　瑞竹堂方四神丸治腎經虚損眼目昏花或雲瞖遮¶
　睛甘枸杞子一斤好酒浸透分作四分一分同蜀椒¶
　一兩炒一分同小茴香一兩炒一分同芝蔴一兩炒¶
<pb:KR3e0084_WYG_012-17b>¶
　一分同川楝肉一兩炒揀取枸杞加熟地黄白术白¶
　茯苓各一兩為末煉蜜丸日服　龍木等療肝虚下¶
　淚枸杞子二斤絹袋盛浸一斗酒中密封三七日飲¶
　之　肘後方療目赤生翳枸杞搗汁日㸃三四次神¶
　驗　聖惠方治面&KR0845;皯皰枸杞子十斤生地三斤為¶
　末每服方寸匕温酒下日三服久則如童顔　攝生¶
　方療注夏虚病枸杞子五味子研細滾水泡代茶飲¶
　效　千金方治虚勞客熱枸杞根為末白湯調服有¶
<pb:KR3e0084_WYG_012-18a>¶
　痼疾人慎之　又方治虚勞苦渴骨節煩熱或寒用¶
　枸杞根白皮切五升麥冬三升小麥二升水二斗煮¶
　至麥熟去滓每服一升口渴即飲　又方治腎虚腰¶
　痛枸杞根杜仲萆薢各一斤好酒三斗漬之罌中密¶
　封鍋口煮一日飲之任意　簡便方療小便出血鮮¶
　地骨皮洗搗自然汁無汁則以水煎汁每服一盞入¶
　酒少許食前温服　千金方治帶下脉數枸杞根一¶
　斤生地黄五斤酒一斗煮五升日日飲之　蘭臺秘¶
<pb:KR3e0084_WYG_012-18b>¶
　藏治口舌糜爛因膀胱移熱於小腸則上為口糜心¶
　胃壅熱水榖不下地骨皮柴胡各三錢水煎服之¶
　衛生寳鑑療下疳先以漿水洗之後搽地骨皮末生¶
　肌止痛　永類方療婦人隂腫或生瘡枸杞根煎水¶
　頻洗　唐慎㣲本草療癰疽惡瘡膿血不止地骨皮¶
　洗浄刮去粗皮取細白瓤以粗皮同骨煎湯洗令膿¶
　血盡以細瓤貼之立效　千金方治瘭疽出汗此證¶
　手足肩背纍纍如赤豆用枸杞根葵根葉煮汁煎如¶
<pb:KR3e0084_WYG_012-19a>¶
　𩛿隨意服之　閨閤事宜治足趾雞眼作瘡作痛地¶
　骨皮同紅花硏細傅之次日即愈　肘後方治火熱¶
　毒瘡此患急防毒氣入心腹枸杞搗汁服之立瘥¶
　十便良方治目澀有翳枸杞葉車前葉挼汁以桑葉¶
　裹懸隂地一夜取汁㸃之不過三五度¶
　　簡誤¶
　枸杞雖為益隂除熱之上藥若病脾胃薄弱時時泄¶
　瀉者勿入須先治其脾胃俟泄瀉已止乃可用之即¶
<pb:KR3e0084_WYG_012-19b>¶
　用尚須同山藥蓮肉車前茯苓相兼則無潤腸之患¶
　矣¶
栢實味甘平無毒主驚悸安五藏益氣除風溼痺療恍¶
忽虚損吸吸厯節腰中重痛益血止汗久服令人潤澤¶
美色耳目聰明不饑不老輕身延年　葉味苦㣲温無¶
毒主吐血衂血痢血崩中赤白輕身益氣令人耐寒暑¶
去溼痺生肌四時各依方面採隂乾　栢白皮主火灼¶
爛瘡長毛髪¶
<pb:KR3e0084_WYG_012-20a>¶
　疏○栢感秋令得金氣其質堅而氣極芬芳故其實¶
　味甘平無毒甄權加辛亦應有之入足厥隂少隂亦¶
　入手少隂經其主驚悸者心藏神腎藏精與志心腎¶
　兩虚則病驚悸入心故養神入腎故定志神志得所¶
　養而寧定則其證自除矣芬芳則脾胃所喜潤澤則¶
　肝腎所宜故能安五臟五臟皆安則氣自益矣心主¶
　五色耳為腎竅目為肝竅加以久服氣専其力自倍¶
　豈不令人潤澤羙色耳目聰明不饑不老輕身延年¶
<pb:KR3e0084_WYG_012-20b>¶
　哉惟除風溼痺之功非潤藥所能當是葉之能事耳¶
　别錄療恍忽即驚悸之漸也虚損吸吸精氣㣲也厯¶
　節腰中重痛肝腎不足也汗乃心液心主血益隂血¶
　則諸證悉瘥矣　葉味苦而㣲温義應並於㣲寒故¶
　得主諸血崩中赤白若夫輕身益氣令人耐寒暑則¶
　畧同於栢實之性矣惟生肌去溼痺乃其獨擅之長¶
　也　栢白皮主火灼爛瘡長毛髪者凉血之功也¶
　　主治叅互¶
<pb:KR3e0084_WYG_012-21a>¶
　雷斆云栢葉有花栢葉叢栢葉及有子圓葉其有子¶
　圓葉成片如大片雲母葉皆側葉上有㣲赤毛者宜¶
　入藥用栢實凡使先以酒浸一宿至明漉出曬乾用¶
　黄精自然汁於日中煎之緩火煮成煎為度每煎栢¶
　子仁三兩用酒五兩浸　服栢實法九月連房取實¶
　曝収去殻研末每服二錢温酒下一日三服渴即飲¶
　水令人悦澤一方加松子仁等分以松脂和丸一方¶
　加菊花等分蜜丸服　冦宗奭治老人虚閉栢子仁¶
<pb:KR3e0084_WYG_012-21b>¶
　松子仁大麻仁等分同研鎔蜜蠟丸梧子大以少黄¶
　丹湯食前服二三十丸日二服　普濟方治小兒躽¶
　啼驚癎腹滿大便青苔色用栢子仁末温水調服一¶
　錢　陸氏積徳堂方治黄水溼瘡真栢油二兩熬稠¶
　搽之如神　葉甄權用以治冷風厯節疼痛止尿血¶
　　日華子用以炙罯凍瘡燒取汁塗頭黑潤鬢髪¶
　蘇頌用以傅湯火傷止痛滅瘢服之療蠱痢作湯常¶
　服殺五臟蟲益人　丹溪云栢屬陰與金善守故採¶
<pb:KR3e0084_WYG_012-22a>¶
　其葉隨月建方取其多得月令之氣此補陰之要藥¶
　其性多燥久得之大益脾土以滋其肺　神仙服餌¶
　方五月五日採五方側栢葉三斤逺志去心二斤白¶
　茯苓一斤為末煉蜜和丸梧子大每以仙靈脾酒下¶
　三十丸日再服并無所忌　楊氏家藏方治中風不¶
　省人事得病之日便進此藥可使風退氣和不成廢¶
　人栢葉一握去枝葱白一握連根研如泥無灰酒一¶
　升煎一二十沸温服如不飲酒分作四五服方進他¶
<pb:KR3e0084_WYG_012-22b>¶
　藥　聖惠方治憂恚吐血煩滿少氣脇中疼痛栢葉¶
　為散米飲調服二方寸匕　普濟方治衂血不止栢¶
　葉榴花研末吹之　百一選方治大腸下血隨四時¶
　方向採栢葉燒研每米飲服二錢王渙之舒州病此¶
　陳宜父大夫傳方二服愈　又方以栢葉一斤搗令¶
　極勻加蜜丸如梧子大每五錢白湯空心吞治腸風¶
　效　普濟方治酒毒下血或下痢嫩栢葉九蒸九曬¶
　二兩陳槐花炒焦一兩為末蜜丸梧子大每空心温¶
<pb:KR3e0084_WYG_012-23a>¶
　酒下四十丸　本草圖經治蠱痢下黑血茶脚色或¶
　膿血如靛色栢葉焙乾為末黄連和煎為汁服之¶
　經驗方治小兒洞痢栢葉煮汁代茶飲之　本草圖¶
　經治湯火灼燒栢葉生搗塗之繫定二三日止痛滅¶
　瘢　姚僧坦集驗方治鼠瘻核痛未成膿以栢葉搗¶
　塗熬鹽熨之氣下即消　聖惠方治大風厲疾眉髪¶
　不生側栢葉九蒸九曬為末煉蜜丸梧子大每服五¶
　丸至十丸日三夜一服百日即生　聖惠方治頭髪¶
<pb:KR3e0084_WYG_012-23b>¶
　黄赤生側栢葉末一升猪膏一升和丸彈子大每以¶
　布裹一丸納泔汁中化開沐之一月色黑而潤矣¶
　　簡誤¶
　栢子仁體性多油腸滑作瀉者勿服膈間多痰者勿¶
　服陽道數舉腎家有熱暑溼作瀉法咸忌之已油者¶
　勿用入藥¶
茯苓味甘平無毒主胸脇逆氣憂恚驚邪恐悸心下結¶
痛寒熱煩滿欬逆口焦舌乾利小便止消渴好睡大腹¶
<pb:KR3e0084_WYG_012-24a>¶
淋瀝膈中痰水水腫淋結開胸腑調藏氣伐腎邪長陰¶
益氣力保神守中久服安魂養神不饑延年其有抱根¶
者名茯神¶
茯神平主辟不祥療風眩風虚五勞口乾止驚悸多恚¶
怒善忘開心益智安魂魄養精神¶
　疏○茯苓生於古松之下感土木之氣而成質故其¶
　味甘平性則無毒入手足少陰手太陽足太陰陽明¶
　經陽中之陰也胸脇逆氣邪在手少陰也憂恚驚邪¶
<pb:KR3e0084_WYG_012-24b>¶
　皆心氣不足也恐悸者腎志不足也心下結痛寒熱¶
　煩滿欬逆口焦舌乾亦手少陰受邪也甘能補中淡¶
　而利竅補中則心脾實利竅則邪熱解心脾實則憂¶
　恚驚邪自止邪熱解則心下結痛寒熱煩滿欬逆口¶
　焦舌乾自除中焦受溼熱則口發渴溼在脾脾氣弱¶
　則好睡大腹者脾土虚不能利水故腹脹大也淋瀝¶
　者脾受溼邪則水道不利也膈中痰水水腫皆緣脾¶
　虚所致中焦者脾土之所治也中焦不治故見斯病¶
<pb:KR3e0084_WYG_012-25a>¶
　利水實脾則其證自退矣開胸腑調臟氣伐腎邪者¶
　何莫非利水除溼解熱散結之功也長隂益氣力保¶
　神守中久服安魂養神不饑延年者補心脾伐腎邪¶
　除溼利竅之極功也白者入氣分赤者入血分補心¶
　益脾白優於赤通利小腸専除溼熱赤亦勝白藥性¶
　論云茯苓臣忌米醋能開胃止嘔逆善安心神主肺¶
　痿痰壅治小兒驚癎療心腹脹滿婦人熱淋赤者破¶
　結氣日華子云茯苓補五勞七傷安胎煖腰膝開心¶
<pb:KR3e0084_WYG_012-25b>¶
　益智止健忘　茯神抱木心而生以此别於茯苓别¶
　錄謂茯神平總之其氣味與性應是茯苓一體茯苓¶
　入脾腎之用多茯神入心之用多故主辟不祥療風¶
　眩風虚五勞口乾止驚悸多恚怒善忘開心益智安¶
　魂魄養精神藥性論又云茯神君味甘無毒主驚癎¶
　安神定志補勞乏主心下急痛堅滿人虚而小腸不¶
　利加而用之其心名黄松節治偏風口面喎斜毒風¶
　筋攣不語心神驚掣虚而健忘其所主與茯苓大同¶
<pb:KR3e0084_WYG_012-26a>¶
　小異耳¶
　　主治叅互¶
　白茯苓得煉蜜胡麻仁餌之可以辟榖延年不饑¶
　入五苓散利水除溼暑氣勝則去桂　得人參白术¶
　橘皮山藥藊豆芍藥甘草為補脾胃之上藥　得二¶
　术澤瀉車前白芍藥橘皮木𤓰猪苓為消水腫之要¶
　劑　入六味地黄丸能伐腎邪　入補心丹則補心¶
　安魂養神　百一選方朱雀丸治心神不定恍惚健¶
<pb:KR3e0084_WYG_012-26b>¶
　忘不樂火不下降水不上升時復振跳常服消陰養¶
　火全心氣茯神二兩去皮沉香半兩為末煉蜜丸小¶
　豆大每服三十丸食後人參湯下　證治要訣治血¶
　虚心汗别處無汗獨心孔有汗思慮多則汗亦多宜¶
　養心血以艾湯調茯苓末服一錢　直指方治心虚¶
　夢洩或白濁白茯苓末二錢米湯調下日二服　東¶
　坡方威喜丸治丈夫元陽虚憊精氣不固小便下濁¶
　餘瀝常流夢寐多驚頻頻遺洩婦人白淫白帶並治¶
<pb:KR3e0084_WYG_012-27a>¶
　之白茯苓去皮四兩作匱以猪苓四錢半入内煮二¶
　十餘沸取出日乾去猪苓為末化黄蠟搜和丸彈子¶
　大每嚼一丸空心津下以小便清為度忌米醋　三¶
　因方治小便淋濁由心腎氣虚神志不守或夢遺白¶
　濁赤白茯苓等分為末新汲水飛去沫控乾以地黄¶
　汁同搗酒熬作膏和丸彈子大空心鹽湯嚼下一丸¶
　　禹講師方治妊娠水腫小便不利惡寒赤茯苓去¶
　皮葵子各半兩為末每服二錢新汲水下　普濟方¶
<pb:KR3e0084_WYG_012-27b>¶
　治卒然耳聾黄蠟不拘多少和茯苓末細嚼茶湯下¶
　　夏子益竒疾方治血餘怪證十指節斷壞惟有筋¶
　連無節肉蟲出如燈心長數寸遍身綠毛卷名曰血¶
　餘以茯苓胡黄連煎湯飲之愈　普濟方治水腫尿¶
　澀茯苓皮椒目等分煎湯日飲取效¶
　　簡誤¶
　病人腎虚小水自利或不禁或虚寒精清滑皆不得¶
　服¶
<pb:KR3e0084_WYG_012-28a>¶
琥珀味甘平無毒主安五藏定魂魄殺精魅邪鬼消瘀¶
血通五淋¶
　疏○琥珀感土木之氣而兼火化故其味甘平無毒¶
　而色赤陽中㣲隂降也入手少隂太陽亦入足厥陰¶
　經専入血分五臟有所感觸則不能安殺精魅邪鬼¶
　則五臟自安而魂魄自定心主血肝藏血入心入肝¶
　故能消瘀血也藥性論云琥珀君治百邪産治血瘀¶
　作痛日華子云療蠱毒壯心明目磨翳止心痛癲邪¶
<pb:KR3e0084_WYG_012-28b>¶
　破結癥正以其陽明之物又消瘀血故主上來諸病¶
　也若作傅藥能止血生肌合金瘡宋髙祖時寧州貢¶
　琥珀枕碎以賜軍士傅金瘡其一證也出𦋺賔國初¶
　如桃膠凝乃成焉海藥云是海松木中津液初如桃¶
　膠後乃凝結性温主止血生肌鎮心明目破癥瘕氣¶
　塊産後血暈悶絶兒枕痛等並宜餌此以拾芥通明¶
　而堅輕色赤者良¶
　　主治叅互¶
<pb:KR3e0084_WYG_012-29a>¶
　得沒藥乳香延胡索乾漆鼈甲為散治産後血暈有¶
　神佐以人參益母草澤蘭生地牛膝當歸蘇木作湯¶
　送前藥則治兒枕痛惡露不盡腹痛少腹痛寒熱等¶
　證極效　和大黄鼈甲作散子酒下方寸匕下婦人¶
　腹内惡血　同鼈甲京三稜各一兩沒藥延胡索各¶
　半兩大黄六銖熬搗為散空心酒服三錢治婦人癥¶
　瘕氣塊及産後血暈悶絶兒枕痛甚虚極者減大黄¶
　　同丹砂滑石竹葉麥冬木通治心家有熱小腸受¶
<pb:KR3e0084_WYG_012-29b>¶
　之因之小水不利立效　同人爪珍珠瑪瑙珊瑚除¶
　目翳赤障　得丹砂犀角羚羊角天竺黄逺志茯神¶
　鎮驚主諸癎　直指方治小兒胎驚琥珀防風各一¶
　錢丹砂半錢為末猪乳調一字入口中最妙　又方¶
　治小兒胎癎琥珀丹砂各少許全蝎一枚為末麥門¶
　冬湯調一字服　聖惠方治小兒轉胞真琥珀一兩¶
　為末用水四升茐白十莖煮汁三升入琥珀末二錢¶
　温服砂石諸淋三服皆效　普濟方小便淋瀝琥珀¶
<pb:KR3e0084_WYG_012-30a>¶
　為末二錢麝香少許白湯服之或萱草煎湯服老人¶
　虚人以人參湯下亦可蜜丸以赤茯苓湯下　外臺¶
　秘要治從髙墜下有瘀血在内刮琥珀屑酒服方寸¶
　匕或入蒲黄二三匙日服四五次　鬼遺方治金瘡¶
　悶絶不識人琥珀研粉童子小便調一錢三服瘥¶
　　簡誤¶
　此藥畢竟是消磨滲利之性不利虚人大都從辛温¶
　藥則行血破血從淡滲藥則利竅行水從金石鎮墜¶
<pb:KR3e0084_WYG_012-30b>¶
　藥則鎮心安神凡陰虚内熱火炎水涸小便因少而¶
　不利者勿服琥珀以强利之利之則愈損其陰¶
酸棗仁味酸平無毒主心腹寒熱邪結氣聚四肢酸疼¶
溼痺煩心不得眠臍上下痛血轉久泄虚汗煩渴補中¶
益肝氣堅筋骨助陰氣能令人肥健久服安五藏輕身¶
延年¶
　疏○酸棗仁得木之氣而兼土化故其實酸平仁則¶
　兼甘氣味匀齊其性無毒為陽中之陰入足少陽手¶
<pb:KR3e0084_WYG_012-31a>¶
　少隂足厥隂太隂之經專補肝膽亦復醒脾從其¶
　類也熟則芳香香氣入脾故能歸脾能補膽氣故可¶
　温膽母子之氣相通故亦主虚煩煩心不得眠其主¶
　心腹寒熱邪結氣聚及四肢酸疼溼痺者皆脾虚受¶
　邪之病脾主四肢故也膽為諸臟之首十一臟皆取¶
　決於膽五臟之精氣皆稟於脾故久服之功能安五¶
　臟輕身延年也别錄主煩心不得眠臍上下痛血轉¶
　久泄虚汗煩渴補中益肝氣堅筋骨助陰氣能令人¶
<pb:KR3e0084_WYG_012-31b>¶
　肥健者緣諸證悉由肝膽脾三臟虚而發膽主升肝¶
　藏血脾統血三臟得補久而氣增氣增則滿足故主¶
　如上功能也¶
　　主治叅互¶
　君茯神逺志麥門冬石斛五味子龍眼人參能止驚¶
　悸并一切膽虚易驚　入温膽湯治病後膽虚不眠¶
　　入歸脾湯治脾家氣血虚自汗不眠驚悸不嗜食¶
　　太平聖惠方治骨蒸不眠心煩用酸棗仁一兩炒¶
<pb:KR3e0084_WYG_012-32a>¶
　研水二盞研絞取汁煮粥熟下地黄汁一合再煮匀¶
　食　凡服固表藥而汗不止者用棗仁一兩炒研同¶
　地黄白芍藥麥冬五味子龍眼肉竹葉煎服多服取¶
　效汗乃心液故爾　簡便方治睡中汗出即盗汗用¶
　酸仁白茯苓人參等分為末每服一錢米飲下　外¶
　臺秘要療刺入肉中棗仁核燒存性為細末水服之¶
　立出¶
　　簡誤¶
<pb:KR3e0084_WYG_012-32b>¶
　凡肝膽脾三經有實邪熱者勿用以其収歛故也¶
檗木(黄檗/也)味苦寒無毒主五藏腸胃中結熱黄癉腸痔¶
止洩痢女子漏下赤白陰傷蝕瘡療驚氣在皮間肌膚¶
熱赤起目熱赤痛口瘡久服通神¶
　疏○黄檗禀至陰之氣而得清寒之性者也其味苦¶
　其氣寒其性無毒故應主五臟腸胃中結熱蓋陰不¶
　足則熱始結於腸胃黄癉雖由溼熱然必發於真陰¶
　不足之人腸澼痔漏亦皆溼熱傷血所致洩痢者滯¶
<pb:KR3e0084_WYG_012-33a>¶
　下也亦溼熱干犯腸胃之病女子漏下赤白陰傷蝕¶
　瘡皆溼熱乗陰虚流客下部而成膚熱赤起目熱赤¶
　痛口瘡皆陰虚血熱所生病也以至陰之氣補至陰¶
　之不足虚則補之以類相從故陰回熱解溼燥而諸¶
　證自除矣乃足少陰腎經之要藥専治陰虚生内熱¶
　諸證功烈甚偉非常藥可比也潔古用以瀉膀胱相¶
　火補腎水不足堅腎壯骨髓療下焦虚諸痿癱瘓利¶
　下竅除熱東垣用以瀉伏火救腎水治衝脉氣逆不¶
<pb:KR3e0084_WYG_012-33b>¶
　渴而小便不通諸瘡痛不可忍丹溪謂得知母滋陰¶
　降火得蒼术除溼清熱為治痿要藥得細辛瀉膀胱¶
　火治口舌生瘡¶
　　主治叅互¶
　黄檗為足少陰腎經藥然以柴胡引之則入膽以黄¶
　連葛根升麻引之則入腸胃及太陰脾經治溼熱滯¶
　下　佐牛膝枸杞地黄五味子鼈甲青蒿則益陰除¶
　熱　佐甘菊枸杞地黄蒺藜女貞實則益精明目¶
<pb:KR3e0084_WYG_012-34a>¶
　得猪膽汁水銀粉則主諸熱瘡有蟲久不合口　得¶
　鉛丹則生肌止痛　得木𤓰茯苓二术石斛地黄則¶
　除溼健歩　佐白芍藥甘草則主火熱腹痛　外臺¶
　秘要治口中及舌上生瘡剉黄檗含之　千金方治¶
　小兒重舌以黄檗苦竹瀝浸㸃舌上　肘後方治咽¶
　喉卒腫食飲不通黄檗搗末苦酒和敷腫上佳　又¶
　方治傷寒時氣温病毒攻手足腫痛欲斷亦治毒攻¶
　陰腫細剉黄檗五斤以水三斗煮漬之傷寒類要同¶
<pb:KR3e0084_WYG_012-34b>¶
　　葛氏方治食自死六畜肉中毒黄檗末服方寸匕¶
　未解再服之　經驗方治嘔血黄檗蜜塗炙乾杵為¶
　末用麥冬湯調下二錢匕立瘥　梅師方治癰疽發¶
　背或發乳房初起㣲赤不急治之即殺人搗黄檗末¶
　和雞子白塗之　簡要濟衆方治吐血熱極黄檗二¶
　兩蜜炙搗末每服二錢温糯米飲調下　十方博救¶
　方治小兒熱瀉黄檗削皮焙為末用薄米飲丸如粟¶
　大每服十丸米飲下　深師方治傷寒熱病口瘡黄¶
<pb:KR3e0084_WYG_012-35a>¶
　檗削去粗皮蜜漬一宿唯欲令濃含其汁良久吐¶
　更含若胸中熱有瘡時飲三五合尤佳　衍義云檗¶
　木今用皮以蜜炙與青黛各一分同為末入生龍腦¶
　一字研匀治心脾熱舌頰生瘡當摻瘡上有涎即吐¶
　又張仲景檗皮湯無不驗傷寒論中已著　婦人良¶
　方治妊娠下痢白色晝夜三五十行根黄厚者蜜炒¶
　令焦為末大蒜煨熟去皮搗爛如泥和丸梧子大每¶
　空心米飲下三五十丸日三服神妙不可述　潔古¶
<pb:KR3e0084_WYG_012-35b>¶
　家珍治赤白濁淫及夢洩精滑真珠粉丸黄檗炒真¶
　蛤粉各一斤為末煉蜜九菉豆大每服一百丸空心¶
　温酒下黄檗苦而降火蛤粉鹹而補腎也又方加知¶
　母炒牡蠣煆山藥炒等分為末糊丸梧子大每服八¶
　十丸鹽湯下　許學士本事方治積熱夢遺心忪恍¶
　忽膈中有熱宜清心丸主之黄檗末一兩片腦一錢¶
　煉蜜丸梧子大每服十五丸麥冬湯下此大智禪師¶
　方也　三因方治口疳臭爛綠雲散黄檗五錢銅綠¶
<pb:KR3e0084_WYG_012-36a>¶
　二錢為末摻之潄去涎　聖惠方治鼻疳有蟲黄檗¶
　二兩冷水浸一宿絞汁温服　普濟方治鬈毛毒瘡¶
　生頭中初生如蒲桃痛甚黄檗一兩乳香二錢半為¶
　末槐花煎水調作餅貼於瘡上　子母秘録治小兒¶
　臍瘡不合者黄檗末塗之　又方治膁瘡熱瘡黄檗¶
　末一兩輕粉三錢猪膽汁調搽之或只用蜜炙黄檗¶
　末一味　張杲醫説治火毒生瘡凡人冬月向火火¶
　氣入内兩股生瘡其汁淋漓用黄檗末摻之立愈一¶
<pb:KR3e0084_WYG_012-36b>¶
　婦生此人無識者用此而愈　宣明方歛瘡生肌黄¶
　檗末麵糊調塗效¶
　　簡誤¶
　黄檗固能除熱益陰然陰陽兩虚之人病兼脾胃薄¶
　弱飲食少進及食不消或兼泄瀉或惡冷物及好熱¶
　食腎虚天明作泄上熱下寒小便不禁少腹冷痛子¶
　宫寒血虚不孕陽虚發熱瘀血停滯産後血虚發熱¶
　金瘡發熱癰疽潰後發熱傷食發熱陰虚小水不利¶
<pb:KR3e0084_WYG_012-37a>¶
　痘後脾虚小水不利血虚不得眠血虚煩躁脾陰不¶
　足作泄等證法咸忌之¶
楮實味甘寒無毒主陰痿水腫益氣充肌膚明目久服¶
不饑不老輕身¶
　疏○楮實稟土氣以生故其味甘氣寒無毒氣薄味¶
　厚陰也降也入足太陰經其主水腫益氣充肌膚者¶
　脾為土臟而主肌肉脾虚則肌肉不充土虚則水溼¶
　泛濫甘為土化能入脾堅土則水腫消肌肉充氣自¶
<pb:KR3e0084_WYG_012-37b>¶
　益矣明目者目得血而能視脾旺自能生血也陰痿¶
　者精氣竭也脾實則能生精而灌注於腎故陰自强¶
　也補脾益氣則五臟皆實不饑不老輕身是其驗矣¶
　　主治叅互¶
　活發機要治水氣蠱脹楮實子丸以潔淨府用楮實¶
　一斗水三斗熬成膏茯苓三兩白丁香一兩半為末¶
　以膏和丸梧子大從少至多至小便清利脹減為度¶
　後服治中湯養之忌甘苦峻補及發動之物　劉禹¶
<pb:KR3e0084_WYG_012-38a>¶
　錫傳信方治女子月經不絶來無時者取案紙三十¶
　張燒灰以清酒半升和調服之頓定蓐中血暈服之¶
　立驗已斃者去板齒灌之經一日亦活　聖惠方治¶
　癬溼癢用楮葉搗爛傅上　外臺秘要治天行病後¶
　兩脇脹滿臍下如水腫以榖枝汁隨意服愈　肘後¶
　方治鼻衂小勞輒出楮葉取汁飲三升良　子母秘¶
　錄治小兒下痢赤白作渴得水又嘔逆者構葉炙香¶
　以飲漿半升浸至水綠去葉以木𤓰一箇切内汁中¶
<pb:KR3e0084_WYG_012-38b>¶
　煮二三沸去木𤓰細細飲之　聖惠方治通身水腫¶
　楮枝葉煎如𩛿空腹服一匕日三服　直指方肝熱¶
　生翳楮實研細食後蜜湯服一錢日再服　外臺秘¶
　要治金瘡出血穀子搗傅之¶
　　簡誤¶
　楮實雖能消水補脾然氣亦㣲寒脾胃虚寒者不宜¶
　用¶
乾漆味辛温㣲有毒主絶傷補中續筋骨填髓腦安¶
<pb:KR3e0084_WYG_012-39a>¶
五藏五緩六急風寒溼痺療欬𠻳消瘀血痞結腰痛女¶
子疝瘕利小腸去蚘蟲¶
　疏○乾漆稟火金之氣以生故其味辛氣温火金相¶
　搏則未免有毒别錄言之為當矣甄權加鹹宗奭加¶
　苦氣味俱厚通行腸胃入肝行血之藥也凡風寒溼¶
　邪之中人留而不去則腸胃鬱而生蟲久則五臟六¶
　腑皆受病或為癱瘓或為拘攣所自來矣此藥能殺¶
　蟲消散逐腸胃一切有形之積滯腸胃既清則五臟¶
<pb:KR3e0084_WYG_012-39b>¶
　自安痿緩痺急自調矣又損傷一證専從血論蓋血¶
　者有形者也形質受病惟辛温散結而兼鹹味者可¶
　入血分而消之瘀血消則絶傷自和筋骨自續而髓¶
　腦自足矣其主痞結腰痛女子疝瘕者亦指下焦血¶
　分受寒血凝所致利小腸者取其通行經脉之功耳¶
　至於療咳𠻳雖非正治然亦有瘀血停積發為骨蒸¶
　勞瘵以致咳𠻳者得其消散瘀血之力則骨蒸退而¶
　咳𠻳亦除也誤中漆毒者多食蟹及甘豆湯解之¶
<pb:KR3e0084_WYG_012-40a>¶
　　主治叅互¶
　同䗪蟲桃仁當歸紅花蘇木牡丹皮五靈脂延胡索¶
　牛膝治腹中瘀血作痛或産後感寒惡露未盡結成¶
　痞塊作痛者加入乾薑澤蘭　同楝根鶴蝨㯽榔錫¶
　灰薏苡根烏梅龍膽草能殺腸胃一切諸蟲　同牛¶
　膝牡丹皮續斷赤芍藥桃仁乳香沒藥紅花延胡索¶
　鼈甲治女子月閉因於瘀血臍腹作痛畏寒及不發¶
　熱不口渴者可加桂　同狶薟葉生地黄半枝蓮胡¶
<pb:KR3e0084_WYG_012-40b>¶
　麻荆芥何首烏天門冬苦參可療紫雲風　入仲景¶
　大黄䗪蟲丸中治五勞虚極羸瘦腹滿不能飲食内¶
　有乾血肌膚甲錯¶
　　簡誤¶
　乾漆味辛有毒瘀血得之即化成水其消散之功可¶
　知凡經閉由於血虚而非有瘀血結塊阻塞者切勿¶
　輕餌¶
　漆葉味辛無毒圖經曰彭城樊阿少師事華陀陀授¶
<pb:KR3e0084_WYG_012-41a>¶
　以漆葉青黏散云服之去三蟲利五臟輕身益氣使¶
　人頭不白¶
五加皮味辛温㣲寒無毒主心腹疝氣腹痛益氣療躄¶
小兒不能行疽瘡陰蝕男子陰痿囊下溼小便餘瀝女¶
人陰癢及腰脊痛兩脚疼痺風弱五緩虚羸補中益精¶
堅筋骨强志意久服輕身耐老¶
　疏○五加皮在天得少陽之氣為五車星之精在地¶
　得火金之味故其味辛其氣温而其性無毒别錄加¶
<pb:KR3e0084_WYG_012-41b>¶
　苦㣲寒氣味俱厚沉而陰也入足少陰足厥陰經觀¶
　本經所主諸證皆因風寒溼邪傷於二經之故而溼¶
　氣尤為最也其治疝氣腹痛療躄小兒不能行陰蝕¶
　疽瘡男子陰痿囊下溼小便餘瀝女人隂癢脊痛兩¶
　脚疼痺風弱者何莫非二經受風寒溼邪所致經云¶
　傷於溼者下先受之又云地之溼氣感則害人皮肉¶
　筋脉肝腎居下而主筋骨故風寒溼之邪多自二經¶
　先受此藥辛能散風温能除寒苦能燥溼二臟得其¶
<pb:KR3e0084_WYG_012-42a>¶
　氣而諸證悉瘳矣又溼氣浸滛則五臟筋脉緩縱溼¶
　氣畱中則虚羸氣乏溼邪既去則中焦治而筋骨自¶
　堅氣日益而中自補也其主益精强志者腎藏精與¶
　志也輕身者除風溼之效也耐老者補肝腎之功也¶
　昔人云寧得一把五加不用金銀滿車寧得一斤地¶
　榆安用明月寳珠又昔魯定公母單服五加酒以致¶
　不死又東華真人煮石法用玉豉金鹽玉豉地榆也¶
　金鹽五加也世為僊經所須其能輕身耐老又可知¶
<pb:KR3e0084_WYG_012-42b>¶
　矣¶
　　主治叅互¶
　得牛膝木𤓰黄檗麥門冬生地黄薏苡仁石斛虎脛¶
　骨山藥治溼熱痿痺腰已下不能行動　同續斷杜¶
　仲牛膝山茱茰巴㦸天破故紙治腎虚寒溼客之作¶
　腰痛　同二术萆薢石菖蒲薏苡仁白蒺藜甘菊花¶
　防風𦍑活獨活白蘚皮石斛治風寒溼成痺　同石¶
　菖蒲連翹蒼术黄檗黄𦒿薏苡仁金銀花鼈蝨胡麻¶
<pb:KR3e0084_WYG_012-43a>¶
　木𤓰土茯苓治下部溼瘡久不愈兼治膿窠瘡如神¶
　　同黄檗末菖蒲末蛇床子俱為細末傅囊溼神效¶
　如欲作湯沐加荆芥苦參防風　一味釀酒飲之治¶
　風痺四肢拘攣　全㓜心鑑治小兒三歳不能行用¶
　此便走五加皮五錢牛膝木𤓰各二錢半為末每服¶
　五分米飲入酒二三滴調服¶
　　簡誤¶
　下部無風寒溼邪而有火者不宜用肝腎虚而有火¶
<pb:KR3e0084_WYG_012-43b>¶
　者亦忌之¶
牡荆實味苦温無毒主除骨間寒熱通利胃氣止欬逆¶
下氣(得术栢實青葙共療/頭風防風為之使)¶
　疏○牡荆實感仲夏之氣以生故其味苦氣温無毒¶
　可升可降陽也入足陽明厥陰經其主骨間寒熱通¶
　利胃氣止欬逆下氣者蓋足陽明為十二經脉之長¶
　厥陰為風木之位外邪傷於二經則寒熱畱連於筋¶
　骨而胃氣壅滯苦温能通行散邪則胃氣利而寒熱¶
<pb:KR3e0084_WYG_012-44a>¶
　自除欬逆亦邪氣壅胃所致邪散氣下則欬逆自止¶
　矣¶
　　主治叅互¶
　外臺秘要頭風痛取荆瀝不拘多少服日日服之¶
　朱震亨治心痛及婦人白帶用牡荆實炒焦為末飲¶
　服　入折傷藥能散瘀血和筋骨¶
　　簡誤¶
　病非干外邪者一㮣不宜用¶
<pb:KR3e0084_WYG_012-44b>¶
蔓荆實味苦辛㣲寒平温無毒主筋骨間寒熱溼痺拘¶
攣明目堅齒利九竅去白蟲長蟲主風頭痛腦鳴目淚¶
出益氣久服輕身耐老令人光澤脂緻¶
　疏○蔓荆實稟陽氣以生兼得金化而成神農味苦¶
　㣲寒無毒别錄加辛平温察其功用應是苦温辛散¶
　之性而寒則甚少也氣清味薄浮而升陽也入足太¶
　陽足厥陰兼入足陽明經其主筋骨間寒熱溼痺拘¶
　攣風頭痛腦鳴目淚出者蓋以六淫之邪風則傷筋¶
<pb:KR3e0084_WYG_012-45a>¶
　寒則傷骨而為寒熱甚則或成溼痺或為拘攣又足¶
　太陽之脉夾脊循項而絡於腦目為厥陰開竅之位¶
　邪傷二經則頭痛腦鳴目淚出此藥味辛氣温入二¶
　臟而散風寒溼之邪則諸證悉除矣邪去則九竅自¶
　通痺散則光澤脂緻其主堅齒者齒雖屬腎而牀屬¶
　陽明陽明客風熱則上攻牙齒為動搖腫痛散陽明¶
　之風熱則齒自堅矣去白蟲長蟲者假其苦辛之味¶
　耳益氣輕身耐老必非風藥所能也¶
<pb:KR3e0084_WYG_012-45b>¶
　　主治參互¶
　同甘菊花荆芥酒炒黄芩烏梅芽茶白蒺藜川芎𦍑¶
　活黑豆土茯苓治偏頭風痛目將損者¶
　　簡誤¶
　頭目痛不因風邪而由於血虚有火者忌之元素云¶
　胃虚人不可服恐生痰疾¶
辛夷味辛温無毒主五藏身體寒熱風頭腦痛面䵟温¶
中解肌利九竅通鼻塞涕出治面腫引齒痛眩冐身兀¶
<pb:KR3e0084_WYG_012-46a>¶
兀如在車船之上者生鬚髪去白蟲久服下氣輕身明¶
目增年耐老可作膏藥用之去心及外毛毛射人肺令¶
人欬¶
　疏○辛夷稟春陽之氣以生故其味辛氣温性無毒¶
　氣清而香味薄而散浮而升陽也入手太隂足陽明¶
　經其主五臟身體寒熱風頭腦痛面䵟解肌通鼻塞¶
　涕出面腫引齒痛者皆二經受風邪所致足陽明主¶
　肌肉手太陰主皮毛風邪之中人必自皮毛肌肉以¶
<pb:KR3e0084_WYG_012-46b>¶
　逹於五臟而變為寒熱又鼻為肺之竅頭為諸陽之¶
　首三陽之脉㑹於頭面風客陽分則為頭痛面䵟鼻¶
　塞涕出面腫引齒痛辛温能解肌散表芳香能上竄¶
　頭目逐陽分之風邪則諸證自愈矣昡冐及身兀兀¶
　如在車船之上者風主揺動之象故也風邪散中氣¶
　温則九竅通矣大風之中人則毛髪脱落風溼之浸¶
　滛則腸胃生蟲散風行溼則鬚髪生而蟲自去矣久¶
　服下氣輕身明目增年耐老悉非風藥所能雖出自¶
<pb:KR3e0084_WYG_012-47a>¶
　神農本經然而易世相傳得無謬訛存而不論可也¶
　　主治叅互¶
　同甘菊花蒼耳子薄荷細辛甘草𦍑活藁本防風川¶
　芎治風寒入腦頭痛或鼻塞流涕或鼻淵涕下不止¶
　腥臭¶
　　簡誤¶
　辛香走竄之性氣虚人不宜服雖偶感風寒鼻竅不¶
　通亦不得用頭腦痛屬血虚火熾者不宜用齒痛屬¶
<pb:KR3e0084_WYG_012-47b>¶
　胃火者不宜用¶
桑上寄生味苦甘平無毒主腰痛小兒背强癰腫安胎¶
充肌膚堅髪齒長鬚眉主金瘡去痺女子崩中内傷不¶
足産後餘疾下乳汁其實主明目輕身通神¶
　疏○桑寄生感桑之精氣而生其味苦甘其氣平和¶
　不寒不熱固應無毒詳其主治一本於桑抽其精英¶
　故功用比桑尤勝腰痛及小兒背强皆血不足之候¶
　癰腫多由於榮氣熱肌膚不充由於血虚齒者骨之¶
<pb:KR3e0084_WYG_012-48a>¶
　餘也髪者血之餘也益血則髪華腎氣足則齒堅而¶
　鬚眉長血盛則胎自安女子崩中及内傷不足皆血¶
　虚内熱之故産後餘疾皆由血分乳汁不下亦由血¶
　虚金瘡則全傷於血上來種種疾病莫不悉由血虚¶
　有熱所發此藥性能益血故並主之也兼能祛溼故¶
　亦療痺　實味甘平亦益血之藥故主治如經所云¶
　也¶
　　主治叅互¶
<pb:KR3e0084_WYG_012-48b>¶
　同枸杞子地黄胡麻川續斷何首烏當歸牛膝治血¶
　虚手臂骨節疼痛　入獨活寄生湯療一切風溼痺¶
　　聖惠方療胎動腹痛桑寄生一兩五錢阿膠炒五¶
　錢艾葉五錢水一盞半煎一盞去滓温服或去艾葉¶
　以其熱也¶
杜仲味辛甘平無毒主腰脊痛補中益精氣堅筋骨强¶
志除陰下癢溼小便餘瀝脚中酸痛不欲踐地久服輕¶
身耐老¶
<pb:KR3e0084_WYG_012-49a>¶
　疏○杜仲稟陽氣之㣲得金氣之厚故其味辛氣平¶
　無毒别錄加甘温甄權言苦煖應是辛甘勝而苦次¶
　之温煖多而平為劣也氣薄味厚陽中陰也入足少¶
　陰兼入足厥陰經按本經所主腰脊痛益精氣堅筋¶
　骨脚中酸痛不欲踐地者蓋腰為腎之府經曰動搖¶
　不能腎將憊矣又腎藏精而主骨肝藏血而主筋二¶
　經虚則腰脊痛而精氣乏筋骨軟而脚不能踐地也¶
　五臟苦欲補瀉云腎苦燥急食辛以潤之肝苦急急¶
<pb:KR3e0084_WYG_012-49b>¶
　食甘以緩之杜仲辛甘具足正能解肝腎之所苦而¶
　補其不足者也强志者腎藏志益腎故也除陰下癢¶
　溼小便餘瀝者袪腎家之溼熱也益腎補肝則精血¶
　自足故久服能輕身耐老其主補中者肝腎在下臟¶
　中之陰也陰足則中亦補矣¶
　　主治叅互¶
　同牛膝枸杞子續斷白膠地黄五味子兎絲子黄檗¶
　山藥治腎虚腰痛及下部軟弱無力　崔元亮海上¶
<pb:KR3e0084_WYG_012-50a>¶
　方治腎虚腰痛用杜仲去皮酥炙黄一斤分作十劑¶
　每夜取一劑以水一升浸至五更煎三分減一取汁¶
　去滓以羊腎三四枚切片放下再煎三五沸如作&KR0245;¶
　法和以椒鹽空腹頓服　得效方治風冷傷腎腰背¶
　虚痛杜仲一斤切炒酒二升漬十日日服三合　肘¶
　後方治病後虚汗及目中流淚杜仲牡蠣等分為末¶
　卧時水服五匕不止更服　簡便方治頻慣墮胎或¶
　三四月即墮者於兩月前以杜仲八兩糯米煎湯浸¶
<pb:KR3e0084_WYG_012-50b>¶
　透炒去絲續斷二兩酒浸焙乾為末以山藥五六兩¶
　為末作糊丸梧子大每服五十丸空心米飲下　青¶
　娥丸(見補骨/脂條下)¶
　　簡誤¶
　腎虚火熾者不宜用即用當與黄檗知母同入¶
楓香脂味辛苦平無毒主癮𤺋風癢浮腫齒痛一名白¶
膠香(附李時珍治一切癰疽瘡疥金瘡吐血咯血/活血生肌止痛解毒燒過揩牙永無牙疾)¶
　疏○楓香脂屬金有火故其味辛苦氣平無毒氣薄¶
<pb:KR3e0084_WYG_012-51a>¶
　味厚陽中之陰也入足厥陰為活血涼血之藥凡熱¶
　則生風又血熱則壅而發癮𤺋風為木化風火相搏¶
　則為浮腫苦平能凉血熱兼辛又能散風故主血熱¶
　生風之證風火既散則肌肉和而浮腫自消齒痛亦¶
　因風熱上攻風熱既散則痛亦止矣¶
　　主治叅互¶
　袖珍方治便癰膿血白膠香一兩為末入麝香輕粉¶
　少許摻之　直指方諸瘡不合白膠香輕粉各二錢¶
<pb:KR3e0084_WYG_012-51b>¶
　猪脂和塗　儒門事親一切惡瘡水沉金絲膏用白¶
　膠香瀝青各一兩以麻油黄蠟各二錢同溶化入冷¶
　水中扯千遍攤貼之　危氏得效方年久牙疼楓香¶
　脂為末以香爐内灰和勻每旦揩擦¶
　楓香近世為外科要藥除外科無别用故不著簡誤¶
女貞實味苦甘平無毒主補中安五藏養精神除百疾¶
久服肥健輕身不老¶
　疏○女貞實稟天地至陰之氣故其木凌冬不凋神¶
<pb:KR3e0084_WYG_012-52a>¶
　農味苦氣平别錄加甘無毒觀今人用以為變白多¶
　效者應是甘寒凉血益血之藥氣薄味厚陰中之陰¶
　降也入足少陰經夫足少陰為藏精之臟人身之根¶
　本虚則五臟雖無病而亦不安百疾叢生矣經曰精¶
　不足者補之以味蓋腎本虚因虚則熱而軟此藥氣¶
　味俱陰正入腎除熱補精之要品腎得補則五臟自¶
　安精神自足百疾去而身肥健矣其主補中者以其¶
　味甘甘為土化故能補中也所主如上功能則輕身¶
<pb:KR3e0084_WYG_012-52b>¶
　不老蓋有自矣此藥有變白明目之功累試輒驗而¶
　經文不載為闕畧也葉長子黑色者為女貞葉㣲圓¶
　子紅色者為冬青亦能治風虚補益肌膚¶
　　主治叅互¶
　同地黄何首烏人參麥門冬旱蓮草南燭子牛膝枸¶
　杞子山藥沒食子桑椹子黄檗椒紅蓮鬚為變白要¶
　藥　同甘菊花生地黄蒺藜枸杞子能明目　簡便¶
　方治虚損百病久服鬚白再黑返老還童用女貞實¶
<pb:KR3e0084_WYG_012-53a>¶
　十月上巳日収陰乾用時以酒浸一日蒸透曬乾一¶
　斤四兩旱蓮草五月収陰乾十兩為末桑椹子四月¶
　収陰乾十兩為末煉蜜丸如梧子大每服七八十丸¶
　淡鹽湯下若四月収桑椹搗汁和藥七月収旱蓮搗¶
　汁和藥即減蜜之半矣　濟急僊方治風熱赤眼冬¶
　青子不拘多少搗汁重湯熬膏淨瓶収固每月㸃眼¶
　　普濟方治一切眼疾冬青葉研爛入朴硝貼之海¶
　上方也¶
<pb:KR3e0084_WYG_012-53b>¶
　　簡誤¶
　氣味俱陰變白家當雜保脾胃藥及椒紅温煖之類¶
　同施不則恐有腹痛作泄之患¶
　枸骨本經附出女貞條下不載氣味所主然觀陳藏¶
　器云其皮堪浸酒補腰膝令健枝葉燒灰淋汁或煎¶
　膏塗白癜風亦可作稠煎傅之應是苦寒無毒氣味¶
　俱陰入脾入腎之藥也惟其入肝故主白癜風蓋肝¶
　為風木之位藏血之藏血虚則發熱熱甚則生風苦¶
<pb:KR3e0084_WYG_012-54a>¶
　寒能涼血清熱故主之也其補腰膝令徤者腰為腎¶
　之府腎虚則溼熱乗之而腰膝不利又腎為作强之¶
　官虚則熱而軟故其性欲堅急食苦以堅之此藥味¶
　苦入腎正遂其欲堅之性耳腎氣既實則溼熱自除¶
　而腰膝自徤矣¶
　　主治叅互¶
　秘方取其葉煮飲治痰火甚驗蓋痰火未有不因陰¶
　虚火炎上爍乎肺煎熬津液而成此藥直入足少陰¶
<pb:KR3e0084_WYG_012-54b>¶
　經補養陰氣則痰火自消如釡底抽薪之意也兼能¶
　散風毒惡瘡昔有老妓患楊梅結毒三十年者有道¶
　人教以單服此藥瘡愈而顔色轉少皆假其清熱凉¶
　血之功耳一名樞木黑子者名極木又名猫兒刺用¶
　作羅經入地不差¶
　　簡誤¶
　脾胃虚寒作泄及火衰陰痿者忌之¶
㽔核味甘温㣲寒無毒主心腹邪結氣明目目赤痛傷¶
<pb:KR3e0084_WYG_012-55a>¶
淚出目腫眥爛&KR1604;鼻破心下結痰痞氣久服輕身耐老¶
不饑¶
　疏○蕤核得土氣以生神農味甘氣温别錄加㣲寒¶
　無毒氣薄味厚陽中之陰也入足厥隂經厥隂為風¶
　木之臟開竅於目風熱乗肝則肝血虚而目為之病¶
　或為赤痛腫傷或為淚出眥爛此藥温能散風寒能¶
　除熱甘能補血肝氣和而目疾悉瘳矣其主心腹邪¶
　結氣者即邪熱氣也熱則生痰痰礙中焦氣為之痞¶
<pb:KR3e0084_WYG_012-55b>¶
　甘寒除熱温主通行熱邪去而痰自不生痰結解而¶
　氣自通暢矣鼻&KR1604;者熱在上焦心肺之分也甘寒總¶
　能除上下之熱故亦主之非養性益精之藥而云輕¶
　身益氣不饑者未必然也¶
　　主治叅互¶
　和劑局方春雪膏治肝虚風熱上攻眼目昏暗癢痛¶
　隠澀赤腫羞明迎風有淚多見黑花用㽔核去皮壓¶
　去油二兩腦子二錢半研匀生蜜六錢和収㸃眼¶
<pb:KR3e0084_WYG_012-56a>¶
　集效方百㸃膏治一切風熱眼㽔仁去油三錢甘草¶
　防風各六錢黄連五錢以三味煎取濃汁次下㽔仁¶
　膏日㸃¶
　　簡誤¶
　目病非闗風熱而因於肝腎兩虚者不宜用凡脩事¶
　湯浸去皮尖劈作兩片用芒硝木通通草同煎一伏¶
　時取出研膏入藥¶
丁香味辛温無毒主温脾胃止霍亂壅脹風毒諸腫齒¶
<pb:KR3e0084_WYG_012-56b>¶
疳&KR0630;能發諸香¶
　疏○丁香稟純陽之氣以生故其味辛氣温性無毒¶
　氣厚味薄升也陽也入足太陰足陽明經其主温脾¶
　胃止霍亂擁脹者蓋脾胃為倉廩之官飲食生冷傷¶
　於脾胃畱而不去則為壅塞脹滿上湧下泄則為揮¶
　霍撩亂辛温煖脾胃而行滯氣則霍亂止而擁脹消¶
　矣齒疳&KR0630;者亦陽明溼熱上攻也散陽明之邪則肝¶
　&KR0630;自除療風毒諸腫者辛温散結而香氣又能走竅¶
<pb:KR3e0084_WYG_012-57a>¶
　除穢濁也¶
　　主治叅互¶
　同白豆蔲藿香陳皮厚朴砂仁治霍亂因於寒加生¶
　薑半夏治吐嘔因於寒冷傷胃或寒月飽食受寒腹¶
　痛甚　同砂仁厚朴乾薑橘皮草果蒼术木香麥糵¶
　治小兒傷生冷腹痛　劉氏小兒方治小兒虚寒吐¶
　瀉丁香橘皮等分薑汁糊九菉豆大米湯化下　全¶
　㓜心鑑治小兒脾胃虚寒嘔吐不止丁香半夏末各¶
<pb:KR3e0084_WYG_012-57b>¶
　一錢薑汁浸一夜曬乾為末薑汁打麫為丸黍米大¶
　量大小用薑湯下　和劑局方治婦人産難母丁香¶
　乳香麝香三件用十分之三各為末臘月兎腦和杵¶
　為丸如芡實大每服一丸酒下　梅師方治乳頭破¶
　裂丁香末傅之　證治要訣食蟹致傷丁香末薑湯¶
　服五分　入陳氏異攻散治痘瘡虚寒之極又值冬¶
　月寒氣薄之發不出者¶
　　簡誤¶
<pb:KR3e0084_WYG_012-58a>¶
　丁香氣味辛温一切有火熱證者忌之非屬虚寒㮣¶
　勿施用¶
沉香㣲温療風水毒腫去惡氣¶
　疏○沉香稟陽氣以生兼得雨露之精氣而結故其¶
　氣芬芳其味辛而無毒氣厚味薄可升可降陽也入¶
　足陽明太陰少陰兼入手少陰足厥陰經本經療風¶
　水毒腫者即風毒水腫也風為陽邪鬱於經絡遇火¶
　相煽則發出諸毒沉香得雨露之精氣故能解風火¶
<pb:KR3e0084_WYG_012-58b>¶
　之毒水腫者脾溼也脾惡溼而喜燥辛香入脾而燥¶
　溼則水腫自消凡邪惡氣之中人必從口鼻而入口¶
　鼻為陽明之竅陽明虚則惡氣易入得芬芳清陽之¶
　氣則惡氣除而脾胃安矣附錄李珣味苦温無毒主¶
　心腹痛霍亂中惡邪鬼疰清人神並宜酒煮服之諸¶
　瘡腫宜入膏用日華子味辛熱無毒主調中補五藏¶
　益精壯陽煖腰膝去邪氣止轉筋吐瀉冷氣破痃癖¶
　冷風麻痺骨節不任風溼皮膚癢心腹痛氣痢元素¶
<pb:KR3e0084_WYG_012-59a>¶
　補右腎命門相大¶
　　主治叅互¶
　同人參菖蒲逺志茯神酸棗仁生地黄麥門冬治思¶
　慮傷心心氣鬱結不舒者　得木香藿香砂仁治中¶
　惡腹中㽲痛辟一切惡氣　同蘇子橘紅枇杷葉白¶
　豆䓻人參麥門冬治胸中氣結或氣逆不快　醫壘¶
　元戎治胞轉不通非小腸膀胱厥陰受病乃强忍房¶
　事或過忍小便所致當治其氣則愈非利藥可通也¶
<pb:KR3e0084_WYG_012-59b>¶
　沉香木香各二錢為末白湯空腹服之以通為度¶
　　簡誤¶
　沉香治冷氣逆氣氣鬱氣結殊為要藥然而中氣虚¶
　氣不歸元者忌之心經有實邪者忌之非命門真火¶
　衰者不宜入下焦藥用¶
檀香¶
　本經無正文𢎞景云白檀消熱腫藏器主心腹霍亂¶
　中惡鬼氣殺蟲日華子云檀香熱無毒治心痛霍亂¶
<pb:KR3e0084_WYG_012-60a>¶
　腎氣腹痛濃煎服水磨傅外腎并腰腎痛處詳其所¶
　主諸證亦是芬芳開發辟惡散結除冷之藥也今人¶
　多供燃爇非上乗沉水者不入藥¶
乳香㣲温療風水毒腫去惡氣療風癮𤺋癢毒¶
　疏○乳香得木氣而兼火化本經㣲温大明辛熱㣲¶
　毒元素苦辛氣厚味薄陽也入足太陰手少陰兼入¶
　足厥陰經風水毒腫邪干心脾惡氣内侵亦由二經¶
　虚而邪易犯癮𤺋癢毒總因心脾為風溼熱邪所干¶
<pb:KR3e0084_WYG_012-60b>¶
　致之脾主肌肉而痛癢瘡瘍皆屬心火此藥正入二¶
　經辛香能散一切畱結則諸證自瘳矣日華子云煎¶
　膏止痛長肉陳藏器云治婦人血器療諸瘡令内消¶
　則今人用以治内傷諸痛及腫毒内服外傅之藥有¶
　自來矣¶
　　主治叅互¶
　同紫花地丁白及白歛金銀花夏枯草白芷連翹貝¶
　母甘菊甘草穿山甲沒藥治一切癰疽疔腫　同續¶
<pb:KR3e0084_WYG_012-61a>¶
　斷牛膝當歸紅麯牡丹皮沒藥　黄川芎治内傷胸¶
　脇作痛　同沒藥牛膝澤蘭黒豆蒲黄五靈脂延胡¶
　索牡丹皮山查治産後兒枕作痛　入一切膏藥能¶
　消毒止痛　靈苑方治甲疽弩肉腫血疼痛不愈用¶
　乳香為末膽礬燒研等分傅之内消即愈　山居四¶
　要治玉莖作腫乳香葱白等分搗傅　簡要濟衆方¶
　難産催生用明乳香為末取母猪血和丸梧子大每¶
　服五丸酒下¶
<pb:KR3e0084_WYG_012-61b>¶
　　簡誤¶
　癰疽已潰不宜服諸瘡膿多時未宜遽用¶
降真香(李珣云味辛温無毒燒之辟天行時/氣宅舍怪異小兒帶之辟邪惡氣)¶
　疏○降真香香中之清烈者也故能辟一切惡氣不¶
　祥入藥以番舶來者色較紅香氣甜而不辣用之入¶
　藥殊勝色深紫者不良上部傷瘀血停積胸膈骨按¶
　之痛或并脇肋痛此吐血候也急以此藥刮末入藥¶
　煎服之良治内傷或怒氣傷肝吐血用此以代鬱金¶
<pb:KR3e0084_WYG_012-62a>¶
　神效名醫錄云周崇被海冦刄傷血出不止筋骨如¶
　斷用花蕋石散不效軍士李髙用紫金散掩之血止¶
　痛定明日結痂如鐵遂愈且無瘢痕叩其方則用紫¶
　藤香甆瓦刮下研末爾云即降真之最佳者曾救萬¶
　人¶
蘇合香味甘温無毒主辟惡殺鬼精物温瘧蠱毒癎痓¶
去三蟲除邪令人無夢魘久服通神明輕身長年(痓作/痙)¶
　疏○蘇合香聚諸香之氣而成故其味甘氣温無毒¶
<pb:KR3e0084_WYG_012-62b>¶
　凡香氣皆能辟邪惡况合衆香之氣而成一物者乎¶
　其走竅逐邪通神明殺精鬼除魘夢温瘧蠱毒宜然¶
　矣亦能開鬱¶
金櫻子味酸澀平温無毒療脾泄下痢止小便利澀精¶
氣久服令人耐寒輕身¶
　疏○金櫻子得陽氣而兼木化故其味酸澀氣平温¶
　無毒氣薄味厚陰中陽也入足太陽手陽明兼入足¶
　少陰經十劑云澀可去脱脾虚滑洩不禁非澀劑無¶
<pb:KR3e0084_WYG_012-63a>¶
　以固之膀胱虚寒則小便不禁腎與膀胱為表裏腎¶
　虚則精滑時從小便出此藥氣温味酸澀入三經而¶
　収歛虚脱之氣故能主諸證也精固則精氣日生而¶
　陽氣充骨髓滿故耐寒輕身也¶
　　主治叅互¶
　和芡實粉為丸名水陸丹益氣補真　孫真人食忌¶
　金櫻子煎霜後用竹夾子摘取入木臼中杵去刺劈¶
　去核以水洗過搗爛入大鍋水煎不得絶火減半濾¶
<pb:KR3e0084_WYG_012-63b>¶
　過仍煎似稀𩛿每服一匙煖酒調服活血駐顔其功¶
　不可備述¶
　　簡誤¶
　泄瀉由於火熱暴注者不宜用小便不禁及精氣滑¶
　脱因於陰虚火熾而得者不宜用¶
放杖木味甘温無毒王一切風血理腰脚輕身變白不¶
老浸酒服之(生温括睦婺山中樹如木天蓼/老人服之一月放杖故以為名)¶
　疏○放杖木得土氣以生故味甘氣温無毒甘入脾¶
<pb:KR3e0084_WYG_012-64a>¶
　而養血温散風而通行故主一切風血腰脚為病變¶
　白易老亦皆血虚不能榮養筋骨及潤毛髪所致甘¶
　能補血血足則髪自不白身輕不老有自來矣¶
　¶
　¶
　¶
　¶
　¶
<pb:KR3e0084_WYG_012-64b>¶
　¶
　¶
　¶
　¶
　¶
　¶
　¶
　神農本草經疏卷十二¶
