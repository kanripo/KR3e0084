# -*- mode: mandoku-view; -*-
#+TITLE: 神農本草經疏
#+DATE: 2015-08-24 23:08:02.873787
#+PROPERTY: ID KR3e0084
#+PROPERTY: BASEEDITION WYG    
#+PROPERTY: JUAN 卷二十六
<pb:KR3e0084_WYG_026-1a>¶
欽定四庫全書¶
　神農本草經疏卷二十六¶
　　　　　　　　　　　　明　繆希雍　撰¶
　　總一十八種今疏其要者三種¶
　　　醋　　　　　　稻米　　　　　　醬¶
醋味酸温無毒主消癰腫散水氣殺邪毒(一名/苦酒)¶
　疏○醋惟米造者入藥得温熱之氣故從木化其味¶
　酸氣温無毒酸入肝肝主血血逆熱壅則生癰腫酸¶
<pb:KR3e0084_WYG_026-1b>¶
　能歛壅熱温能行逆血故主消癰腫其治産後血暈¶
　癥塊血積亦此意耳散水氣者水性泛濫得收歛而¶
　寧謐也殺邪毒者酸苦湧瀉能吐出一切邪氣毒物¶
　也日蕐子主下氣除煩婦人心痛血氣并産後及傷¶
　損金瘡出血迷悶殺一切魚肉菜毒取其酸收而又¶
　有散瘀解毒之功也故外科傅藥中多資用¶
　　主治參互¶
　仲景方少隂病脈微細但欲寐咽中傷生瘡不能言語¶
<pb:KR3e0084_WYG_026-2a>¶
　聲不出者苦酒湯主之用半夏十四枚雞子一枚¶
　去黄以苦酒半夏着雞子殻中置刀鐶中安火上令¶
　三沸去滓少少含嚥之不差更作三劑　仲景金匱¶
　方黄耆芍藥苦酒湯治黄汗汗出沾衣正黄如藥汁¶
　因汗出時入水中浴水從汗孔入得之用黄耆五兩¶
　芍藥三兩桂枝三兩以苦酒一斗水七升相和煑取¶
　三升温服一升當心煩服至六七日乃解　衍義云¶
　産婦房中常以火炭沃醋氣為佳酸氣能歛血使下¶
<pb:KR3e0084_WYG_026-2b>¶
　也　孟詵食療青木香以醋磨汁服止卒心痛　浸¶
　黄檗含之治口瘡　千金方身體卒腫醋和蚯蚓屎¶
　傅之　又方舌腫不消以酢和釜底墨厚傅舌之上¶
　下脫則更傅須臾即消　又方湯火傷灼即以酸酢¶
　淋洗并以酢泥塗之良亦無瘢痕喉痺咽痛以釅醋¶
　探吐之¶
　　簡誤¶
　經曰酸走筋筋病毋多食酸凡筋攣偏痺手足屈伸¶
<pb:KR3e0084_WYG_026-3a>¶
　不便皆忌之又曰味過於酸肝氣以津脾氣乃絶多¶
　食酸則肉皺而脣揭言能助肝賊脾凡脾病者亦不¶
　宜過食¶
稻米味苦主温中令人多熱大便堅¶
　疏○稻米即今之糯米也禀土中之陽氣其味應甘¶
　氣應温無毒造酒必用之者以其性近於熱也為補¶
　脾胃益肺氣之榖脾胃得補則中自温大便亦堅實¶
　温能養氣氣充則身自多熱大抵脾肺虛寒者宜之¶
<pb:KR3e0084_WYG_026-3b>¶
　為其能益氣温中也故又有止泄利縮小便收自汗¶
　發痘瘡等用¶
　　主治參互¶
　松篁經驗方乆洩食减以糯米一升水浸一宿瀝乾¶
　炒熟磨篩入懷山藥一兩毎日清晨用半盞入白砂¶
　餹二匙胡椒末少許以滚湯調食大有滋補久服更¶
　能令人精暖有子　醫方大成顛犬咬傷糯米一合¶
　斑猫七枚同炒熬黄去之再入七枚再炒黄去之又¶
<pb:KR3e0084_WYG_026-4a>¶
　入七枚待米出烟去猫為末水調服之小便利下佳¶
　亦可油調外傅　又方虚勞不足糯米入猪肚内蒸¶
　熟日食¶
　　簡誤¶
　糯米孟詵云發風動氣久食令人多睡藏器云久食¶
　令人身軟妊婦雜肉食之令子不利蕭炳云壅諸經¶
　絡氣使四肢不收發風昏昏陳士良云乆食發心悸¶
　及癰疽瘡癤中痛合酒食之醉難醒然愚意觀之其¶
<pb:KR3e0084_WYG_026-4b>¶
　為害未必如此之甚蓋天生五榖以食人皆稟土中¶
　冲和之氣可常御而無害者苐糯米氣温性黏滯惟¶
　不和於上焦有痰熱及脾病不能轉運小兒難於尅¶
　化者餘皆無害諸家之言不可盡信也¶
醬味鹹酸冷利主除熱止煩滿殺百藥熱湯及火毒¶
　疏○按醬之品不一惟豆醬陳久者入藥其味鹹酸¶
　冷利故主除熱止煩滿及湯火傷毒也能殺一切魚¶
　肉菜蔬蕈毒本經云殺百藥毒者誤也聖人不得其¶
<pb:KR3e0084_WYG_026-5a>¶
　醬不食朱子云食肉用醬各有所宜玩一宜字則不¶
　宜者必有傷害於人非特悅口而已如食蟹用橙醬¶
　或薑醬煑魚用茱萸醬取其能殺毒之義耳又有榆¶
　仁醬味辛美殺諸蟲利大小便心腹惡氣蕪荑醬主¶
　療相同茱萸醬作法不用麵豆鹽只以河水量茱萸¶
　多少稍稍加石灰摻入拌勻甕藏殺一切魚腥毒用¶
　時洗去石灰擂爛烹水族入之良¶
　¶
<pb:KR3e0084_WYG_026-5b>¶
　¶
　¶
　¶
　¶
　¶
　¶
　¶
　神農本草經疏卷二十六¶
