# -*- mode: mandoku-view; -*-
#+TITLE: 神農本草經疏
#+DATE: 2015-08-24 23:08:02.469561
#+PROPERTY: ID KR3e0084
#+PROPERTY: BASEEDITION WYG    
#+PROPERTY: JUAN 卷八
<pb:KR3e0084_WYG_008-1a>¶
欽定四庫全書¶
　神農本草經疏卷八¶
　　　　　　　　　　　　明　繆希雍　撰¶
　草部中品之上¶
　　總六十二種今疏其要者三十種¶
　　　乾薑　　　　生薑　　　　葈耳實¶
　　　乾葛　　　　栝樓根(及/仁)　　苦參¶
　　　當歸　　　　麻黄　　　　通草¶
<pb:KR3e0084_WYG_008-1b>¶
　　　芍藥　　　　瞿麥　　　　𤣥參¶
　　　秦芁　　　　百合　　　　知母¶
　　　貝母　　　　白芷　　　　淫羊藿¶
　　　黄芩　　　　狗脊　　　　茅根¶
　　　紫菀　　　　紫草　　　　前胡¶
　　　白鮮　　　　紫參　　　　藁本¶
　　　萆薢　　　　白薇　　　　大青¶
乾薑味辛温大熱無毒主胸滿欬逆上氣温中止血出¶
<pb:KR3e0084_WYG_008-2a>¶
汗逐風溼痺腸澼下痢寒冷腹痛中惡霍亂脹滿風邪¶
諸毒皮膚間結氣止唾血生者尤良¶
　疏○乾薑稟天地之陽氣故味辛而氣温雖熱而無¶
　毒辛可散邪理結温可除寒通氣故主胸滿欬逆上¶
　氣温中出汗逐風溼痺下痢因於寒冷止腹痛其言¶
　止血者葢血虚則發熱熱則血妄行乾薑炒黑能引¶
　諸補血藥入隂分血得補則隂生而熱退血不妄行¶
　矣治腸澼亦其義也生薑能通神明辟惡氣故主中¶
<pb:KR3e0084_WYG_008-2b>¶
　惡霍亂脹滿風邪諸毒皮膚間結氣惟唾血定非寒¶
　證别録載之誤矣¶
　　主治㕘互¶
　乾薑生用同橘皮烏藥白豆蔲除胸滿欬逆上氣¶
　同紫蘇桂枝能温中出汗加术則能逐風溼痺　同¶
　术茯苓人參甘草治下利寒冷腹痛　炒黑同生地¶
　黄白芍藥當歸牛膝治産後惡露不盡血虚發熱¶
　同地黄地榆芍藥麥門冬人參黄耆甘草升麻治腸¶
<pb:KR3e0084_WYG_008-3a>¶
　澼下血　同藿香縮砂橘皮紫蘇木香治中惡去木¶
　香加木𤓰則治霍亂脹滿加桂枝并治風邪諸毒皮¶
　膚間結氣　同橘皮人參止胃虚嘔逆　同橘皮术¶
　貝母茯苓治痰瘧久不愈　同人參术桂枝橘皮治¶
　寒瘧　同人參术甘草治虚寒泄瀉中寒作泄¶
　　簡誤¶
　乾薑大辛辛能散氣走血久服損隂傷目隂虚内熱¶
　隂虚欬嗽吐血表虚有熱汗出自汗盜汗臟毒下血¶
<pb:KR3e0084_WYG_008-3b>¶
　因熱嘔惡火熱腹痛法並忌之¶
生薑味辛微温主傷寒頭痛鼻塞欬逆上氣止嘔吐久¶
服去臭氣通神明¶
　疏○生薑所稟與乾薑性氣無殊第消痰止嘔出汗¶
　散風袪寒止泄疎肝導滯則功優於乾者主治簡誤¶
　並與前同¶
葈耳實味苦甘温葉味苦辛微寒有小毒主風寒頭痛¶
風溼周痺四肢拘攣痛惡肉死肌膝痛溪毒久服益氣¶
<pb:KR3e0084_WYG_008-4a>¶
耳目聰明强志輕身¶
　疏○葈耳蒼耳也得土之沖氣兼稟天之春氣故味¶
　甘温而别録益之以苦當是無毒葉味苦辛微寒有¶
　小毒苦以燥溼甘以和血温則通暢春氣發生而升¶
　故主風寒頭痛風溼周痺四肢拘攣惡肉死肌膝痛¶
　溪毒也袪風療溼之藥食療聖惠千金外臺秘要諸¶
　方咸堪選用亦無簡誤¶
葛根味甘平無毒主消渇身大熱嘔吐諸痺起隂氣解¶
<pb:KR3e0084_WYG_008-4b>¶
諸毒療傷寒中風頭痛解肌發表出汗開腠理療金瘡¶
止痛脇風痛　生根汁大寒療消渇傷寒壯熱　葛穀¶
主下痢十嵗已上　葉主金瘡止血　花主消酒一名¶
雞薺根一名鹿霍(殺野葛巴/豆百藥毒)¶
　疏○葛根稟天地清陽發生之氣其味甘平其性升¶
　而無毒入足陽明胃經解散陽明温病熱邪之要藥¶
　也故主消渇身大熱熱壅胸膈作嘔吐發散而升風¶
　藥之性也故主諸痺生氣升騰故起隂氣甘者土之¶
<pb:KR3e0084_WYG_008-5a>¶
　沖氣春令少陽應兼微寒故解諸毒及别録療傷寒¶
　中風頭痛解肌發表出汗開腠理甘能和血而除熱¶
　故又主療金瘡止痛及脇風痛也¶
　　主治㕘互¶
　葛根湯治陽明胃經温病邪熱頭疼發渇煩悶鼻乾¶
　不得眠如渇甚嘔甚則加石膏麥門冬知母竹葉¶
　葛根升麻湯治斑&KR0473;初發㸃粒未形　同一切補腎¶
　益精藥作丸餌則起隂令人有子　同升麻入升陽¶
<pb:KR3e0084_WYG_008-5b>¶
　散火升陽除溼升陽益胃清暑益氣補中益氣等湯¶
　用¶
　　簡誤¶
　傷寒頭痛兼項强腰脊痛及遍身骨疼者足太陽也¶
　邪猶未入陽明故無渇證不宜服五勞七傷上盛下¶
　虚之人暑月雖有脾胃病不宜服¶
栝樓根味苦寒無毒主消渇身熱煩滿大熱補虚安中¶
續絶傷除腸胃中痼熱八疸身面黄唇乾口燥短氣通¶
<pb:KR3e0084_WYG_008-6a>¶
月水止小便利　實名黄𤓰主胸痺悦澤人面　莖葉¶
療中熱傷暑(枸杞子為之使惡乾薑/畏牛膝乾漆反烏頭)¶
　疏○栝樓根稟天地清寒之氣故味苦氣寒而無毒¶
　能止消渇身熱煩滿大熱熱散則氣復故又主補虚¶
　安中凉血則血和故主續絶傷并除腸胃中痼熱苦¶
　寒能除熱故主八疸身面黄唇乾口燥短氣血涼則¶
　不瘀故通月水膀胱熱解則小便不頻故能止小便¶
　利黄𤓰主胸痺及傷寒結胸悦澤人面栝樓仁主消¶
<pb:KR3e0084_WYG_008-6b>¶
　痰莖葉療中熱傷暑者皆以其清寒散熱故也¶
　　主治㕘互¶
　根同貝母竹瀝竹茹荆瀝天門冬消痰　同金銀花¶
　連翹貝母白及甘草消一切腫毒　實同黄連枳實¶
　為小陷胸湯治傷寒虚結胸¶
　　簡誤¶
　脾胃虚寒作泄者勿服¶
苦參味苦寒無毒主心腹結氣癥瘕積聚黄疸溺有餘¶
<pb:KR3e0084_WYG_008-7a>¶
瀝逐水除癰腫補中明目止淚養肝膽氣安五藏定志¶
益精利九竅除伏熱腸澼止渇醒酒小便黄赤療惡瘡¶
下部䘌平胃氣令人嗜食輕身(𤣥參為之使惡貝母/漏蘆菟絲子反藜蘆)¶
　疏○苦參稟天地隂寒之氣而生其味正苦其氣寒¶
　而沈純隂無毒足少隂腎經君藥也苦以燥脾胃之¶
　溼兼洩氣分之熱寒以除血分之熱熱則生風風溼¶
　合則生蟲故主心腹結氣癥瘕積聚黄疸溺有餘瀝¶
　逐水除癰腫明目止淚利九竅除伏熱腸澼止渇醒¶
<pb:KR3e0084_WYG_008-7b>¶
　酒小便黄赤療惡瘡下部䘌瘡胃家溼熱盛則口淡¶
　不思食食亦不生肌肉溼熱散則胃氣平和而令人¶
　嗜食矣其曰補中養肝膽氣安五臟定志益精輕身¶
　者通指熱散溼除則臟腑氣血安和而致然也味既¶
　至苦性復隂寒善能殺蟲故藥性論治熱毒風皮肌¶
　煩燥生瘡赤癩睂脱主除大熱嗜睡¶
　　主治㕘互¶
　臘月米醋漬入甕中封固主一切天行熱病頭疼口¶
<pb:KR3e0084_WYG_008-8a>¶
　渇身熱甚者發狂飲碗許得吐則愈汗亦如之　同¶
　胡麻刺蒺藜荆芥穗甘菊花狶薟白芷當歸川芎地¶
　黄天門冬何首烏牛膝漆葉秦芁龍膽草治大麻風¶
　　同牡蠣粉白术青黛治童子胃熱羸瘦疳蚘　同¶
　龍膽草為末牛膽和丸梧子大生大麥湯服五丸日¶
　三治穀疸食勞頭旋心怫鬱不安而發黄疸由失饑¶
　大食胃氣溼熱衝熏所致　集驗方治熱毒足腫疼¶
　欲脱酒煮苦參以漬之¶
<pb:KR3e0084_WYG_008-8b>¶
　　簡誤¶
　苦參雖能洩血中之熱除溼熱生蟲為癘然以其味¶
　大苦氣大寒久服能損腎氣肝腎虚而無大熱者勿¶
　服¶
當歸味甘辛温大温無毒主欬逆上氣温瘧寒熱洗洗¶
在皮膚中婦人漏下絶子諸惡瘡瘍金瘡煮飲之温中¶
止痛除客血内塞中風痓(作/痙)汗不出溼痺中惡客氣虚¶
冷補五臟生肌肉(惡䕡茹麪畏菖/蒲海藻牡蒙)¶
<pb:KR3e0084_WYG_008-9a>¶
　疏○當歸稟土之甘味天之温氣别録兼辛大温無¶
　毒甘以緩之辛以散之潤之温以通之暢之入手少¶
　隂足厥隂亦入足太隂活血補血之要藥故主欬逆¶
　上氣也温瘧寒熱洗洗在皮膚中者邪在厥隂也行¶
　血則厥隂之邪自解故寒熱洗洗隨愈也婦人以血¶
　為主漏下絶子血枯故也諸惡瘡瘍其已潰者温補¶
　内塞則補血而生肌肉也金瘡以活血補血為要破¶
　傷風亦然並煮飲之内虚則中寒甘温益血故能温¶
<pb:KR3e0084_WYG_008-9b>¶
　中血凝則痛活血故痛自止血溢出膜外或在腸胃¶
　曰客血得温得辛則客血自散也内塞者甘温益血¶
　之效也中風痙痙即角弓反張也汗不出者風邪乗¶
　虚客血分也得辛温則血行而和故痙自柔而汗自¶
　出也痺者血分為邪所客故拘攣而痛也風寒溼三¶
　者合而成痺血行則邪不能客故痺自除也中惡者¶
　内虚故猝中於邪也客氣者外來之寒氣也温中則¶
　寒氣自散矣虚冷者内虚血不榮於肉分故冷也補¶
<pb:KR3e0084_WYG_008-10a>¶
　五臟生肌肉者臟皆屬隂隂者血也隂氣足則榮血¶
　旺而肌肉長也患人虚冷加而用之¶
　　主治㕘互¶
　同川芎芍藥地黄名四物湯主婦人血分百病加炒¶
　黑乾薑炒黑豆澤蘭牛膝益母草蒲黄治婦人産後¶
　百病　同桂枝术菊花牛膝主痺　同牛膝鼈甲橘¶
　皮生薑治瘧在隂分久不止　同酸棗仁逺志人參¶
　茯神治心血虚不得眠　同黄耆生熟地黄黄芩黄¶
<pb:KR3e0084_WYG_008-10b>¶
　連黄檗治盜汗　同荆芥白芷芎藭地黄治破傷風¶
　　同續斷牛膝杜仲地黄鹿角屑桂治一切折傷踠¶
　跌挫閃作疼　同川芎人參治難産及倒生　同益¶
　母草紅藍花蒲黄牛膝治産後血上薄心　同白膠¶
　地黄芍藥續斷杜仲治婦人血閉無子　同地榆金¶
　銀花滑石紅麴治滯下純血裏急後重¶
　　簡誤¶
　當歸性辛温雖能活血補血終是行走之性故致滑¶
<pb:KR3e0084_WYG_008-11a>¶
　腸又其氣與胃氣不相宜故腸胃薄弱洩瀉溏薄及¶
　一切脾胃病惡食不思食及食不消並禁用之即在¶
　産後胎前亦不得入¶
麻黄味苦温微温無毒主中風傷寒頭痛温瘧發表出¶
汗去邪熱氣止欬逆上氣除寒熱破癥堅積聚五臟邪¶
氣緩急風脇痛字乳餘疾止好唾通腠理疎傷寒頭疼¶
解肌洩邪惡氣消赤黑斑毒不可多服令人虛¶
　疏○麻黄稟天地清陽剛烈之氣故本經味苦其氣¶
<pb:KR3e0084_WYG_008-11b>¶
　温而無毒詳其主治應是大辛之藥藥性論加甘亦¶
　應有之氣味俱薄輕清而浮陽也升也手太隂之藥¶
　入足太陽經兼走手少隂陽明輕可去實故療傷寒¶
　為解肌第一専主中風傷寒頭痛温瘧發表出汗去¶
　邪熱氣者葢以風寒溼之外邪客於陽分皮毛之間¶
　則腠理閉拒榮衞氣血不能行故謂之實此藥輕清¶
　成象故能去其壅實使邪從表散也欬逆上氣者風¶
　寒鬱於手太隂也寒熱者邪在表也五臟邪氣緩急¶
<pb:KR3e0084_WYG_008-12a>¶
　者五緩六急也風脇痛者風邪客於脇下也斯皆衞¶
　實之病也衞中風寒之邪既散則上來諸證自除矣¶
　其曰消赤黑斑毒者若在春夏非所宜也破癥堅積¶
　聚亦非發表所能潔古云去榮中寒邪洩衞中風熱¶
　乃確論也多服令人虚走散真元之氣故也¶
　　主治㕘互¶
　仲景治傷寒有麻黄湯大小青龍湯治肺病上氣有¶
　射干麻黄湯厚朴麻黄湯　同石膏杏仁桑白皮甘¶
<pb:KR3e0084_WYG_008-12b>¶
　草治寒邪鬱於肺經以致喘滿欬嗽　仲景治少隂¶
　病發熱脈沈有麻黄附子細辛湯及麻黄附子甘草¶
　湯　同桂可治風痺冷痛　蜜炒麻黄治冬月瘡疱¶
　為風寒所鬱以致倒靨喘悶一服立解¶
　　簡誤¶
　麻黄輕揚發散故専治風寒之邪在表為入肺之要¶
　藥然其味大辛氣大熱性輕揚善散亦陽草也故發¶
　表最速若夫表虚自汗隂虚盜汗肺虚有熱多痰欬¶
<pb:KR3e0084_WYG_008-13a>¶
　嗽以致鼻塞瘡疱熱甚不因寒邪所鬱而自倒靨虚¶
　人傷風氣虚發喘隂虛火炎以致眩暈頭痛南方中¶
　風癱瘓及平日陽虚腠理不密之人皆禁用汗多亡¶
　陽能損人壽戒之戒之自春深夏月以至初秋法所¶
　同禁¶
通草味辛甘平無毒主去惡蟲除脾胃寒熱通利九竅¶
血脈闗節令人不忘療脾疸常欲眠心煩噦出音聲療¶
耳聾散癰腫諸結不消及金瘡惡瘡鼠瘻踒折齆鼻息¶
<pb:KR3e0084_WYG_008-13b>¶
肉墮胎去三蟲¶
　疏○通草者即木通也稟清秋之氣兼得土之甘淡¶
　故其味辛平别録加甘無毒又云微寒味甘而淡氣¶
　平味薄降也陽中隂也入足少隂太陽亦入手少隂¶
　太陽能助西方秋氣下降故利小便専瀉氣滯肺受¶
　熱邪津液氣化之源絶則寒水斷流膀胱受溼熱癃¶
　閉則約束小便不通宜此治之其證胸中煩熱口燥¶
　舌乾咽乾大渇引飲小便淋瀝或閉塞不通脛酸脚¶
<pb:KR3e0084_WYG_008-14a>¶
　熱並宜此主之本經主除脾胃寒熱者以其通氣利¶
　溼熱也其曰通利九竅血脈闗節以其味淡滲而氣¶
　芬芳也令人不忘者心主記心家之熱去則心清而¶
　不忘矣溼熱生蟲故又主惡蟲療脾疸常欲眠心煩¶
　噦者脾家溼熱壅盛則成疸心脾之熱不清則昏昏¶
　欲眠而心煩噦音聲出於肺肺家之溼熱去則肺金¶
　之氣清而音聲出矣治耳聾者洩腎家之溼火也散¶
　癰腫諸結不消及金瘡惡瘡鼠瘻踒折齆鼻息肉墮¶
<pb:KR3e0084_WYG_008-14b>¶
　胎又藥性論治五淋利小便開闗格下水排膿止痛¶
　及治人多睡水腫浮大陳士良主理溼熱小便數急¶
　疼少腹虚滿日華子主婦人血閉月候不勻乳結下¶
　乳者皆通竅之所致也¶
　　主治㕘互¶
　同茯苓澤瀉燈心車前子猪苓治膀胱溼熱癃閉如¶
　疏中所引東垣所説　入導赤散者以其能瀉丙丁¶
　之火則肺不受邪能通水道水源既清則津液自化¶
<pb:KR3e0084_WYG_008-15a>¶
　而諸經之溼與熱得由小便洩去故也　同牛膝生¶
　地黄天麥門冬五味子黄檗甘草治尿血　同牛膝¶
　生地黄延胡索治婦人經閉及月事不調¶
　　簡誤¶
　木通性通利凡精滑不夢自遺及陽虚氣弱内無溼¶
　熱者禁用妊娠忌之¶
　通脱木即今之通草也稟土之清氣兼得天之陽氣¶
　故味甘淡氣寒無毒東垣甘平陽中隂降也陽中之¶
<pb:KR3e0084_WYG_008-15b>¶
　隂必下降故主利隂竅治五淋除水腫癃閉瀉肺解¶
　諸毒蟲痛明目退熱下乳催生以其色白體輕氣寒¶
　味淡故入手太隂經引熱下降以利小便故又入足¶
　陽明胃經通氣上達而下乳汁及除寒熱不通之氣¶
　以其氣寒而降也¶
　　主治㕘互¶
　佐番降香紅麴鯪鯉甲山查沒藥治上部内傷¶
　　簡誤¶
<pb:KR3e0084_WYG_008-16a>¶
　虛脱人禁用孕婦勿服¶
芍藥味苦酸平微寒有小毒主邪氣腹痛除血痺破堅¶
積寒熱疝瘕止痛利小便益氣通順血脈緩中散惡血¶
逐賊血去水氣利膀胱大小腸消癰腫時行寒熱中惡¶
腹痛腰痛(甄權主婦人血閉不通風日華子主女人一/切病胎前産後諸疾治  補勞退熱除煩益)¶
(氣目赤腸風瀉血收元素主瀉肝安脾肺收胃氣止瀉/利固腠理和血脈  隂氣斂逆氣  好古主理中氣治)¶
(脾虚中滿心下痞脇下痛善噫肺急脹逆喘欬太陽&KR0864;/衂目澀肝血不足陽維病苦寒熱帶脈病苦腹痛滿腰)¶
(溶溶如坐水中後時/珍止下利腹痛  重)¶
<pb:KR3e0084_WYG_008-16b>¶
　疏○芍藥稟天地之隂而兼得甲木之氣本經味苦¶
　平無毒别録加酸㣲寒氣薄味厚升而㣲降陽中隂¶
　也又可升可降隂也降也為手足太隂引經藥入肝¶
　脾血分圖經載有二種金芍藥色白木芍藥色赤赤¶
　者利小便散血白者止痛下氣赤行血白補血白補¶
　而赤瀉白收而赤散酸以收之甘以緩之甘酸相合¶
　用補隂血通氣而除肺燥故本經主邪氣腹痛除血¶
　痺破堅積寒熱疝瘕通順血脈散惡血逐賊血消癰¶
<pb:KR3e0084_WYG_008-17a>¶
　腫婦人血閉不通目赤腸風瀉血赤所治也緩中去¶
　水氣利膀胱大小腸中惡腹痛腰痛女人一切病胎¶
　前産後諸病治風補勞退熱除煩益氣瀉肝安脾肺¶
　收胃氣止瀉利固腠理和血脈收隂氣斂逆氣理中¶
　氣治脾虚中滿心下痞脇下痛善噫肺急脹逆喘欬¶
　太陽&KR0864;衂目澀肝血不足陽維病苦寒熱帶脈病苦¶
　腹痛滿腰溶溶如坐水中止下痢腹痛後重白所治¶
　也詳味圖經以金木分赤白厥有深㫖芍藥味酸寒¶
<pb:KR3e0084_WYG_008-17b>¶
　得木化金色白故白者兼金氣者也専入脾經血分¶
　能瀉肝家火邪故其所主收而補制肝補脾陡健脾¶
　經脾主中焦以其正補脾經故能緩中土虚則水泛¶
　濫脾實則水氣自去故去水氣土堅則水清故利膀¶
　胱大小腸中焦不治則惡氣乗虚而客之為腹痛補¶
　脾則中自和而邪不能留腹痛自止矣脾虚則溼氣¶
　下流客腎故腰痛得補則脾氣運而上行故腰痛自¶
　愈女人以血為主脾統血故治女人一切病胎前産¶
<pb:KR3e0084_WYG_008-18a>¶
　後無非血分所闗酸寒能涼血補血故主胎産諸病¶
　土實則金肅而木氣自斂故治風除熱益血故能補¶
　勞退熱除煩脾統後天元氣得補則旺故益氣酸寒¶
　能瀉肝肝平則脾不為賊邪所干脾健則母能令子¶
　實故安脾肺胃氣屬土土虚則緩而散木化作酸故¶
　收胃氣脾虚則中氣下陷而成瀉利東垣以中焦用¶
　白芍藥則脾中升陽又使肝膽之邪不敢犯則瀉利¶
　自止矣肺主皮毛腠理脾主肌肉而為肺之母母能¶
<pb:KR3e0084_WYG_008-18b>¶
　令子實故固腠理脾統血脾和則血脈自和酸斂入¶
　隂故收隂氣斂逆氣理中氣脾虚則中滿實則滿自¶
　消治中則心下不痞瀉肝則脇下不痛善噫者脾病¶
　也脾健則不噫肝脾之火上炎則肺急脹逆喘欬酸¶
　寒收斂以瀉肝補脾則肺自寧急脹逆喘欬之證自¶
　除涼血補血則太陽&KR0864;衂自愈脾虚則目澀得補則¶
　澀除肝家無火則肝血自足陽維病苦寒熱及帶脈¶
　病苦腹痛滿腰溶溶如坐水中皆血虚隂不足之候¶
<pb:KR3e0084_WYG_008-19a>¶
　也肝脾和隂血旺則前證自瘳矣木芍藥色赤赤者¶
　主破散主通利専入肝家血分故主邪氣腹痛其主¶
　除血痺破堅積者血瘀則發寒熱行血則寒熱自止¶
　血痺疝瘕皆血凝滯而成破凝滯之血則痺和而疝¶
　瘕自消涼肝故通順血脈肝主血入肝行血故散惡¶
　血逐賊血榮氣不和則逆於肉裏結為癰腫行血凉¶
　血則癰腫自消婦人經行屬足厥隂肝經入肝行血¶
　故主經閉肝開竅於目目赤者肝熱也酸寒能涼肝¶
<pb:KR3e0084_WYG_008-19b>¶
　故治目赤腸風下血者溼熱傷血也血涼則腸風自¶
　止矣¶
　　主治㕘互¶
　白芍藥酒炒為君佐以炙甘草為健脾最勝之劑能¶
　治血虚腹痛　同黄連滑石甘草升麻人參蓮肉藊¶
　豆紅麴乾葛為治滯下之神藥　同人參白术茯苓¶
　炙甘草肉豆蔲橘皮車前子治脾虚洩瀉　酒炒白¶
　芍藥二兩炙甘草二錢蓮子去心五十粒水煎治痘¶
<pb:KR3e0084_WYG_008-20a>¶
　瘡有熱作洩熱甚加酒炒黄連一錢　同荆芥防風¶
　生地黄黄耆炙甘草治腸風下血　同當歸地黄牛¶
　膝炒黑乾薑續斷麥門冬五味子治産後血虚發熱¶
　　君白芷炙甘草治痘瘡血虚發癢　同黄耆防風¶
　治表虚傷風自汗　赤芍藥同藿香橘皮木𤓰甘草¶
　治中惡腹痛　同芎藭紅花生地黄當歸白芷荆芥¶
　治破傷風發熱疼痛　同牛膝當歸地黄延胡索山¶
　查澤蘭紅藍花五靈脂治初産惡露不下腹痛冬月¶
<pb:KR3e0084_WYG_008-20b>¶
　加肉桂　同金銀花白芷鯪鯉甲紫花地丁夏枯草¶
　茜草生甘菊消一切癰腫　同香附當歸地黄延胡¶
　索青皮治經阻腹痛加五靈脂蒲黄能散惡血逐敗¶
　血¶
　　簡誤¶
　白芍藥酸寒凡中寒腹痛中寒作泄腹中冷痛腸胃¶
　中覺冷等證忌之赤芍藥破血故凡一切血虚病及¶
　泄瀉産後惡露已行少腹痛已止癰疽已潰並不宜¶
<pb:KR3e0084_WYG_008-21a>¶
　服¶
瞿麥味苦辛寒無毒主闗格諸癃結小便不通出刺決¶
癰腫明目去翳破胎墮子下閉血養腎氣逐膀胱邪逆¶
止霍亂長毛髮¶
　疏○瞿麥稟隂寒之氣而生故味苦寒别録兼辛無¶
　毒苦辛能破血隂寒而降能通利下竅而行小便故¶
　主闗格諸癃結小便不通因於小腸熱甚者寒能散¶
　熱辛能散結故決癰腫除溼熱故明目去翳辛寒破¶
<pb:KR3e0084_WYG_008-21b>¶
　血故破胎墮子而下閉血也去腎家溼熱故云養腎¶
　氣逐膀胱邪逆者亦洩溼熱故也溼熱客中焦則清¶
　濁不分而為霍亂通利溼熱則霍亂自解矣　用蕋¶
　殼不用莖葉入藥先須以堇竹瀝浸一伏時漉出曬¶
　乾¶
　　主治㕘互¶
　入八正散利小腸實熱結閉　千金方立效散治下¶
　焦結熱小便淋閉或有血出或大小便出血瞿麥穗¶
<pb:KR3e0084_WYG_008-22a>¶
　一兩炙甘草七錢五分山梔仁炒半兩為末每服七¶
　錢連鬚葱白七箇燈心五十莖生薑五片水二盞煎¶
　至七分時時温服¶
　　簡誤¶
　瞿麥苦寒兼辛性猛利善下逐凡腎氣虚小腸無大¶
　熱者忌之胎前産後一切虚人患小水不利法並禁¶
　用水腫蠱脹脾虚者不得施¶
𤣥參味苦鹹微寒無毒主腹中寒熱積聚女子産乳餘¶
<pb:KR3e0084_WYG_008-22b>¶
疾補腎氣令人明目主暴中風傷寒身熱支滿狂邪忽¶
忽不知人温瘧洒洒血瘕下寒血除胸中氣下水止煩¶
渇散頸下核癰腫心腹痛堅癥定五藏久服補虚明目¶
强隂益精(忌犯銅器解甄權殺瘤瘻/瘰&KR0659;時珍  斑毒利咽喉)¶
　疏○𤣥參正稟北方水氣而兼得春陽之和故味苦¶
　而微寒無毒别録兼鹹以其入腎也為足少隂經君藥¶
　黑乃水色苦能下氣寒能除熱鹹能潤下軟堅故主¶
　腹中寒熱積聚女子産乳餘疾補腎氣令人明目者¶
<pb:KR3e0084_WYG_008-23a>¶
　益隂除熱故補腎而明目也熱則生風故主暴中風¶
　及療傷寒至春變為温病身熱支滿狂邪忽忽不知¶
　人主温瘧洒洒者邪熱在表也胸中氣亦邪熱也止¶
　煩渇散頸下核癰腫者解熱軟堅之效也心腹痛亦¶
　熱也堅癥者内熱血瘀而乾也益隂除熱故定五臟¶
　久服補虚强隂益精也散結氣而能軟堅故主瘰癧¶
　也散結涼血降火故解斑毒利咽喉也下寒血三字¶
　疑有誤¶
<pb:KR3e0084_WYG_008-23b>¶
　　主治㕘互¶
　同升麻甘草等分水煎治發斑咽痛出活人書　同¶
　鼠黏子半生半炒各兩許為末新汲水服治急喉痺¶
　風　同地黄甘菊花蒺藜枸杞子柴胡能明目　同¶
　貝母連翹甘草栝樓根薄荷夏枯草治瘰癧　同知¶
　母麥門冬竹葉治傷寒陽毒汗下後熱毒不散心下¶
　懊憹煩不得眠心神顛倒欲絶　同黄連大黄等分¶
　蜜丸如梧子每三四十丸白湯下治三焦積熱　經¶
<pb:KR3e0084_WYG_008-24a>¶
　驗方治勞香𤣥參一斤甘松六兩為末煉蜜一斤和¶
　勻入瓶中封閉地中埋窨十日取出更用灰末六兩¶
　煉蜜六兩同和入瓶更窨五日取出燒之嘗令聞香¶
　其疾自愈¶
　　簡誤¶
　血少目昏停飲寒熱支滿血虚腹痛脾虚泄瀉竝不¶
　宜服¶
秦芁味苦辛平微温無毒主寒熱邪氣寒溼風痺肢節¶
<pb:KR3e0084_WYG_008-24b>¶
痛下水利小便療風無問久新通身攣急¶
　疏○秦芁感秋金之氣故味苦平别録兼辛微温而¶
　無毒潔古氣微温味苦辛亦可云微寒隂中微陽可¶
　升可降降多於升入手足陽明經苦能洩辛能散微¶
　温能通利故主寒熱邪氣寒溼風痺肢節痛下水利¶
　小便性能袪風除溼故别録療風無問久新及通身¶
　攣急能燥溼散熱結故日華子治骨蒸及疳熱甄權¶
　治酒疸解酒毒元素除陽明風溼及手足不遂腸風¶
<pb:KR3e0084_WYG_008-25a>¶
　瀉血養血榮筋好古泄熱益膽氣咸以其除溼散結¶
　清腸胃之功也雷公云左文列為秦即治病右文列¶
　為芁即發脚氣先以布拭上黄肉毛令盡用還元湯¶
　浸一宿曬乾用¶
　　主治㕘互¶
　秦芁同乾葛山茵蔯五味子黄連白藊豆木通苜蓿¶
　治酒疸　聖惠方治小便難腹滿不急治之殺人用¶
　秦芁一兩去苗細剉以水一大盞煎取七分去滓每於¶
<pb:KR3e0084_WYG_008-25b>¶
　食前分為三服　同薏苡仁木𤓰五加皮黄檗蒼术¶
　牛膝治下部溼熱作疼或生溼瘡　孫真人治黄疸¶
　皮膚眼睛如金色小便赤取秦芁五兩牛乳三升煮¶
　取一升去滓納芒硝一兩分作三服　正元廣利方¶
　療黄疸心煩煩熱口乾皮肉皆黄以秦芁三兩牛乳¶
　一大升同煮取七合去滓分温再服差此方出許仁¶
　則　崔元亮集騐方凡發背疑似者須便服秦芁牛¶
　膝煎當即快利三五行即差¶
<pb:KR3e0084_WYG_008-26a>¶
　　簡誤¶
　下部虚寒人及小便不禁者勿服¶
百合味甘平無毒主邪氣腹脹心痛利大小便補中益¶
氣除浮腫臚脹痞滿寒熱通身疼痛及乳難喉痺止涕¶
淚¶
　疏○百合得土金之氣而兼天之清和故味甘平亦¶
　應微寒無毒入手太隂陽明亦入手少隂故主邪氣¶
　腹脹所謂邪氣者即邪熱也邪熱在腹故腹脹清其¶
<pb:KR3e0084_WYG_008-26b>¶
　邪熱則脹消矣解利心家之邪熱則心痛自瘳腎主¶
　二便腎與大腸二經有熱邪則不通利清二經之邪¶
　熱則大小便自利甘能補中熱清則氣生故補中益¶
　氣清熱利小便故除浮腫臚脹痞滿寒熱通身疼痛¶
　乳難足陽明熱也喉痺者手少陽三焦手少隂心家¶
　熱也涕淚肺肝熱也清陽明三焦心部之熱則上來¶
　諸病自除¶
　　主治㕘互¶
<pb:KR3e0084_WYG_008-27a>¶
　仲景治傷寒病百合證有柴胡百合湯　同知母貝¶
　母天門冬麥門冬百部桑根白皮薏苡仁枇杷葉治¶
　肺熱欬嗽及吐膿血　同麥門冬白芍藥甘草通脱¶
　木利大小便　同知母柴胡竹葉治寒熱邪氣通身¶
　疼痛　同白芍藥炙甘草麥門冬五味子補中益氣¶
　　同白芍藥白茯苓車前子桑根白皮治浮腫¶
　　簡誤¶
　中寒者勿服¶
<pb:KR3e0084_WYG_008-27b>¶
知母味苦寒無毒主消渇熱中除邪氣肢體浮腫下水¶
補不足益氣療傷寒久瘧煩熱脇下邪氣膈中惡及風¶
汗内疸多服令人洩¶
　疏○知母稟天地至隂之氣故味苦氣寒而無毒藥¶
　性論兼平日華子兼甘皆應有之入手太隂足少隂¶
　經苦寒能除煩熱至隂能入骨故主消渇熱中除邪¶
　氣脾腎俱虚則溼熱客之而成肢體浮腫肺為水之¶
　上源腎屬水清熱滋肺金益水臟則水自下矣補不¶
<pb:KR3e0084_WYG_008-28a>¶
　足者清熱以滋金水之隂故補不足熱散隂生故益¶
　氣苦寒至隂之性煩熱得之即解故療傷寒久瘧煩¶
　熱及脇下邪氣凡言邪者皆熱也膈中惡即邪惡之¶
　氣中於膈中也風汗者熱則生風而汗自出也内疸¶
　者即女勞色疸也熱火既散隂氣即生故主上來諸¶
　證也多服令人洩者隂寒之物其味復苦則必傷脾¶
　胃生發之氣故作洩也¶
　　主治㕘互¶
<pb:KR3e0084_WYG_008-28b>¶
　入白虎湯解傷寒陽明證口渇頭疼煩熱鼻乾不得¶
　眠加竹葉麥門冬名竹葉石膏湯治陽明經前證大¶
　渇引飲頭疼欲破因作勞而得者加人參名人參白¶
　虎湯汗後煩熱不解亦用之　同麥門冬石膏貝母¶
　橘紅鼈甲青蒿牛膝治久瘧煩熱而渇　同貝母天¶
　門冬麥門冬沙參甘草桑白皮枇杷葉五味子百部¶
　治隂虚欬嗽　同黄檗車前子木通天門冬生甘草¶
　治强陽不痿¶
<pb:KR3e0084_WYG_008-29a>¶
　　簡誤¶
　陽痿及易舉易痿洩瀉脾弱飲食不消化胃虚不思¶
　食腎虚溏洩等證法並禁用¶
貝母味辛苦平微寒無毒主傷寒煩熱淋瀝邪氣疝瘕¶
喉痺乳難金瘡風痙療腹中結實心下滿洗洗惡風寒¶
目眩項直欬嗽上氣止煩熱渇出汗安五藏利骨髓(厚/朴)¶
(白薇為之使畏/秦芁反烏頭)¶
　疏○貝母在地則得土金之氣在天則稟清肅之令¶
<pb:KR3e0084_WYG_008-29b>¶
　故味辛平别録兼苦微寒無毒入手太隂少隂隂中¶
　微陽可升可降隂也色白象金而主肺肺有熱因而¶
　生痰或為熱邪所干喘嗽煩悶必此主之其主傷寒¶
　煩熱者辛寒兼苦能解除煩熱故也淋瀝者小腸¶
　有熱也心與小腸為表裏清心家之煩熱則小腸之¶
　熱亦解矣邪氣者邪熱也辛以散結苦以泄邪寒以¶
　折熱故主邪氣也經曰一隂一陽結為喉痺一隂者¶
　少隂君火也一陽者少陽相火也解少隂少陽之熱¶
<pb:KR3e0084_WYG_008-30a>¶
　除胸中煩熱則喉痺自愈矣乳難者足厥隂足陽明¶
　之氣結滯而不通辛能散結氣通其結滯則乳難自¶
　瘳熱解則血涼血涼則不痛故主金瘡熱則生風故¶
　主風痙别録又療腹中結實心下滿洗洗惡風寒者¶
　肺主皮毛也目眩者熱上攻也項直即風痙也欬嗽¶
　上氣氣上逆也煩熱渇邪不解汗不出者邪熱盛也¶
　其性専能散結除熱則上來諸證皆自愈矣病去則¶
　五臟自安骨髓自利也¶
<pb:KR3e0084_WYG_008-30b>¶
　　主治㕘互¶
　同知母前胡葛根麥冬甘草治陽明斑&KR0473;初發壯熱¶
　喘嗽有痰不得眠即本經所謂傷寒煩熱邪氣君橘¶
　皮前胡石膏知母麥門冬竹瀝治痰瘧　同知母天¶
　麥門冬桑白皮枇杷葉百部桔梗甘草治肺熱欬嗽¶
　及胸中煩熱　同生甘菊紫花地丁金銀花白及白¶
　蘞鼠黏子甘草夏枯草治一切熱毒消一切癰疽¶
　同鼠黏子𤣥參栝樓根白殭蠶甘草桔梗治風痙¶
<pb:KR3e0084_WYG_008-31a>¶
　同鬱金橘葉連翹栝樓根鼠黏子夏枯草山茨菇山¶
　豆根𤣥參消一切結核乳巖瘰癧　同百部百合薏¶
　苡仁麥冬蘇子鬱金童便竹瀝魚腥草治肺熱吐膿¶
　血　同番降香鬱金橘紅逺志蘇梗蘓子香附白豆¶
　蔲開鬱痰加撫芎神麴并解一切氣鬱¶
　　簡誤¶
　寒溼痰及食積痰火作嗽溼痰在胃惡心欲吐痰飲¶
　作寒熱脾胃溼痰作眩暈及痰厥頭痛中惡嘔吐胃¶
<pb:KR3e0084_WYG_008-31b>¶
　寒作泄法應以辛温燥熱之藥如南星半夏天麻蒼¶
　白术茯苓之類治之者並禁用¶
白芷味辛温無毒主女人漏下赤白血閉隂腫寒熱風¶
頭侵目淚出長肌膚潤澤可作面脂療風邪久渇(宜作/瀉)¶
嘔吐兩脇滿風痛頭眩目痒可作膏藥面脂潤顔色¶
　疏○白芷得地之金氣兼感天之陽氣故味辛氣温¶
　無毒其氣香烈亦芳草也入手足陽明足太隂走氣¶
　分亦走血分升多於降陽也性善袪風能蝕膿故主¶
<pb:KR3e0084_WYG_008-32a>¶
　婦人漏下赤白辛以散之温以和之香氣入脾故主¶
　血閉隂腫寒熱風頭侵目淚出辛香散結而入血止¶
　痛故長肌膚芬芳而辛故能潤澤辛香温散得金氣¶
　故療風邪久瀉風能勝溼也香入脾所以止嘔吐療¶
　兩脇風痛頭眩目痒袪風之效也兼可作膏藥面脂¶
　潤顔色乃袪風散結之餘事耳¶
　　主治㕘互¶
　同芍藥黄耆當歸地黄續斷杜仲益母草香附白膠¶
<pb:KR3e0084_WYG_008-32b>¶
　主漏下赤白加牛膝主血閉隂腫寒熱　同甘菊細¶
　辛藁本決明子蒺藜子荆芥穗辛夷治頭風侵目淚¶
　出　同黄耆甘草地黄麥冬五味子能長肉　同黄¶
　耆甘草茜草皂角刺金銀花夏枯草地黄赤芍藥排¶
　膿止痛消癰腫　同升麻柴胡乾葛羌活治溼泄¶
　同羌獨活防風荆芥蒺藜胡麻仁甘菊花何首烏治¶
　風邪　同貝母漏蘆連翹金銀花夏枯草蒲公英紫¶
　花地丁橘皮消乳癰結核　衍義蝕膿方白芷一兩¶
<pb:KR3e0084_WYG_008-33a>¶
　單葉紅蜀葵根二兩白芍藥白礬燒枯各半兩别研¶
　餘俱為細末黄蠟丸如梧子大空腹及飯前米飲下¶
　十丸或十五丸俟膿盡仍别以他藥補之　同雄黄¶
　燒可以辟蛇　同白芍藥治痘瘡作痒及皮膚搔痒¶
　　簡誤¶
　白芷性升而温嘔吐因於火者禁用漏下赤白隂虚¶
　火熾血熱所致者勿用癰疽已潰宜漸減去¶
淫羊藿味辛寒無毒主隂痿絶陽莖中痛利小便益氣¶
<pb:KR3e0084_WYG_008-33b>¶
力强志堅筋骨消瘰癧赤癰下部有瘡洗出蟲丈夫久¶
服令人無子(薯蕷為/之使)¶
　疏○淫羊藿本得金土之氣而上感天之陽氣故其¶
　味辛甘其氣温而無毒本經言寒者誤也入手厥隂¶
　為補命門之要藥亦入足少隂厥隂可升可降陽也¶
　辛以潤腎甘温益陽氣故主隂痿絶陽益氣力强志¶
　莖中痛者肝腎虚也補益二經痛自止矣膀胱者州¶
　都之官津液藏焉氣化則能出矣辛以潤其燥甘温¶
<pb:KR3e0084_WYG_008-34a>¶
　益陽氣以助其化故利小便也肝主筋腎主骨益腎¶
　肝則筋骨自堅矣辛能散結甘能緩中温能通氣行¶
　血故主瘰癧赤癰及下部有瘡洗出蟲丈夫久服令¶
　人無子者因陽旺則陽道數舉頻御女而精耗散故¶
　無子也一名仙靈脾柳文作毘毘者人臍也臍為命¶
　蔕故主入命門脩事如雷公法¶
　　主治㕘互¶
　淫羊藿陽草也甘温益陽氣辛則走而能補宜與¶
<pb:KR3e0084_WYG_008-34b>¶
　白蒺藜甘枸杞肉蓯蓉五味子牛膝山茱萸同用為¶
　補陽之妙劑　漬醇酒飲益丈夫興陽道理腰膝冷¶
　亦治偏風不遂大約每藿一斤漬酒十斤如常法勿¶
　令過醉脩事時忌雞犬婦人見　與五味子等分為¶
　末煉蜜丸如梧子大每三十丸薑茶湯下治三焦欬¶
　嗽腹滿不飲食氣不順　聖濟總録治目昏生翳用¶
　仙靈脾生王𤓰即小栝樓紅色者等分為末每服一¶
　錢茶下日三服　百一選方治病後青盲目日近者¶
<pb:KR3e0084_WYG_008-35a>¶
　可治仙靈脾一兩淡豆䜴一百粒水一碗半煎一碗¶
　頓服即愈　普濟方治小兒雀盲仙靈脾晚蠶蛾各¶
　半兩炙甘草射干各二錢半為末羊肝一枚切開摻¶
　藥末二錢紥定以黑豆一合米泔一盞同煮熟分二¶
　次食以汁送之　痘疹入目用仙靈脾葳靈仙等分¶
　為末每服五分米湯下¶
　　簡誤¶
　虚陽易舉夢遺不止便赤口乾强陽不痿並忌之¶
<pb:KR3e0084_WYG_008-35b>¶
黄芩味苦平大寒無毒主諸熱黄疸腸澼洩痢逐水下¶
血閉惡瘡疽蝕火瘍療痰熱胃中熱小腹絞痛消穀利¶
小腸女子血閉淋露下血小兒腹痛　其子主腸澼膿¶
血(山茱萸龍骨為之使惡/葱實畏丹砂牡丹藜蘆)¶
　疏○黄芩稟天地清寒之氣而兼金之性故味苦平¶
　無毒别録益之以大寒味厚氣薄隂中微陽可升可¶
　降隂也入手太隂少隂太陽陽明亦入足少陽其性¶
　清肅所以除邪味苦所以燥溼隂寒所以勝熱故主¶
<pb:KR3e0084_WYG_008-36a>¶
　諸熱諸熱者邪熱與溼熱也黄疸腸澼洩痢皆溼熱¶
　勝之病也折其本則諸病自瘳矣苦寒能除溼熱所¶
　以小腸利而水自逐源清則流潔也血閉者實熱在¶
　血分即熱入血室令人經閉不通溼熱解則榮氣清¶
　而自行也惡瘡疽蝕者血熱則留結而為癰腫潰爛¶
　也火瘍者火氣傷血也涼血除熱則自愈也别録消¶
　痰熱者熱在胸中則生痰火在少腹則絞痛小兒内¶
　熱則腹痛胃中溼熱去則胃安而消穀也淋露下血¶
<pb:KR3e0084_WYG_008-36b>¶
　是熱在隂分也其治往來寒熱者邪在少陽也五淋¶
　者溼熱勝所致也苦寒清肅之氣勝則邪氣自解是¶
　伐其本也¶
　　主治㕘互¶
　入仲景小柴胡湯治傷寒寒熱邪在少陽亦治少陽¶
　瘧往來寒熱傷寒心下痞滿瀉心湯凡四方皆用黄¶
　芩以其主諸熱利小腸故也又太陽病下之利不止¶
　喘而汗出者有葛根黄芩黄連湯又太陽少陽合病¶
<pb:KR3e0084_WYG_008-37a>¶
　下利黄芩湯成無已言黄芩苦而入心泄痞熱是黄¶
　芩能入手少隂陽明手足太隂少陽六經明矣葢以¶
　苦入心寒勝熱泄心火去脾溼則胃火不熏蒸於肺¶
　乃所以救肺也　同芍藥黄連炙甘草車前子防風¶
　升麻治溼熱作泄腹痛　同芍藥黄連炙甘草滑石¶
　升麻治滯下腹痛　潔古風熱有痰睂眶作痛酒浸¶
　黄芩同白芷天麻等分為末每服二錢茶調下　同¶
　芍藥麥門冬白术能安胎清熱　一味為末酒服治¶
<pb:KR3e0084_WYG_008-37b>¶
　炙瘡血出不止　一切火丹為細末雞子清調敷又¶
　治驢馬負重傷破洗浄傅之主生肌肉¶
　　簡誤¶
　黄芩為苦寒清肅之藥功在除熱邪而非補益之品¶
　當與黄連並列雖能清溼利熱消痰然苦寒能損胃¶
　氣而傷脾隂脾肺虚熱者忌之故凡中寒作泄中寒¶
　腹痛肝腎虛而少腹痛血虚腹痛脾虚泄瀉腎虚溏¶
　瀉脾虚水腫血枯經閉氣虚小水不利肺受寒邪喘¶
<pb:KR3e0084_WYG_008-38a>¶
　欬及血虚胎不安隂虚淋露法並禁用¶
狗脊味苦甘平微温無毒主腰背强機闗緩急周痺寒¶
溼膝痛頗利老人療失溺不節男子脚弱腰痛風邪淋¶
露少氣目闇堅脊利俛仰女子傷中闗節重(萆薢為之/使惡敗醬)¶
　疏○狗脊稟地中沖陽之氣而兼感乎天之陽氣故¶
　其味苦其氣平别録云甘微温無毒兼火化也苦能¶
　燥溼甘能益血温能養氣是補而能走之藥也入足¶
　少隂腎主骨骨者腎之餘也腎虚則腰背强機闗有¶
<pb:KR3e0084_WYG_008-38b>¶
　緩急之病滋腎益氣血則腰背不强機闗無緩急之¶
　患矣周痺寒溼膝痛者腎氣不足而為風寒溼之邪¶
　所中也兹得補則邪散痺除而膝亦利矣老人腎氣¶
　衰乏肝血亦虚則筋骨不健補腎入骨故利老人也¶
　失溺不節腎氣虚脱故也經曰腰者腎之府動揺不¶
　能腎將憊矣此腰痛亦指腎虚而為溼邪所乗者言¶
　也氣血不足則風邪乗虚客之也淋露者腎氣與帶¶
　脈衝任俱虚所致也少氣者陽虚也目得血而能視¶
<pb:KR3e0084_WYG_008-39a>¶
　水旺則瞳子精明肝腎俱虚故目闇女子傷中闗節¶
　重者血虚有溼也除溼益腎則諸病自瘳堅脊俯仰¶
　利矣¶
　　主治㕘互¶
　得鹿茸白蘞艾茯苓蛇牀子治室女衝任帶脈三經¶
　虚寒下白帶　得牛膝兔絲子地黄山茱萸白膠杜¶
　仲固精强骨壯腰腎　得沈香牛膝石斛木𤓰五加¶
　皮白蘚皮菊花澤㵼蒺藜子能通利闗節除五緩六¶
<pb:KR3e0084_WYG_008-39b>¶
　急¶
　　簡誤¶
　腎虚有熱小水不利或短澀赤黄口苦舌乾皆忌之¶
茅根味甘寒無毒主勞傷虚羸補中益氣除瘀血血閉¶
寒熱利小便下五淋除客熱在腸胃止渇堅筋婦人崩¶
中久服利人¶
　疏○茅根正稟土之沖氣而兼感乎春陽生生之氣¶
　以生故其味甘氣寒而無毒入手少隂足太隂陽明¶
<pb:KR3e0084_WYG_008-40a>¶
　勞傷虚羸必内熱甘能補脾甘則雖寒而不犯胃甘¶
　寒能除内熱故主勞傷虚羸益脾所以補中除熱所¶
　以益氣甘能益血血熱則瘀瘀則閉閉則寒熱作矣¶
　寒涼血甘益血熱去則血和和則瘀消而閉通通則¶
　寒熱自止也小便不利由於内熱也熱解則便自利¶
　淋者血分虚熱所致也涼血益血則淋自愈而腸胃¶
　之客熱自解津液生而渇亦止矣肝藏血而主筋補¶
　血涼肝則筋堅矣血熱則崩凉血和血崩自愈矣血¶
<pb:KR3e0084_WYG_008-40b>¶
　熱則妄行溢出上竅為吐為咯為鼻衂齒衂涼血和¶
　血則諸證自除益脾補中利小便故亦治水腫黄疸¶
　而兼理傷寒噦逆也¶
　　主治㕘互¶
　同麥冬生地枸杞子治勞傷内熱　同生地麥冬蘇¶
　子枇杷葉白芍藥甘草蒲黄童便治諸血　同牛膝¶
　生地黄童便治血熱經枯而閉　同竹茹麥冬石膏¶
　人參治傷寒胃熱噦逆　同芍藥赤小豆赤白茯苓¶
<pb:KR3e0084_WYG_008-41a>¶
　車前子薏苡仁木𤓰石斛木通治水腫　同枇杷葉¶
　竹茹麥門冬治火炎内熱反胃上氣　同生地天麥¶
　門冬車前子牛膝白茯苓黄檗五味子枸杞子童便¶
　治溺血¶
　　簡誤¶
　因寒發噦中寒嘔吐溼痰停飲發熱並不得服¶
紫菀味苦辛温無毒主欬逆上氣胸中寒熱結氣去蠱¶
毒痿蹷安五臟療欬唾膿血止喘悸五勞體虚補不足¶
<pb:KR3e0084_WYG_008-41b>¶
小兒驚癎(&KR0833;冬為之使惡瞿麥/雷九逺志畏茵蔯蒿)¶
　疏○紫菀感春夏之氣化而兼得地中之金性故味¶
　苦温别録兼辛無毒入手太隂兼入足陽明苦以泄¶
　之辛以散之温以行之辛先入肺肺主諸氣故主欬¶
　逆上氣胸中寒熱結氣去蠱毒亦辛之力也痿蹷者¶
　陽明之溼熱熏蒸於肺則肺熱而津液不能下滴傷¶
　其氣化以困水之上源故為痿蹷也肺為五臟之華¶
　葢而主諸氣肺安則能朝百脈散精布液於各臟故¶
<pb:KR3e0084_WYG_008-42a>¶
　云安五臟也療欬逆吐膿血止喘悸者散肺家之邪¶
　也能安五臟故治五勞及體虚不足小兒驚癎亦虚¶
　而有熱故也熱散則驚癎自止得蜜蒸焙良¶
　　主治㕘互¶
　古今傳信方治久嗽紫菀款冬花各一兩百部半兩¶
　為末作散每服三錢生薑三片烏梅一枚同煎湯下¶
　食後臨卧各一服　入噙化丸治隂虚欬嗽　千金¶
　方治婦人卒不得小便紫菀末以井花水服三撮便¶
<pb:KR3e0084_WYG_008-42b>¶
　通小便血服五撮便止　斗門方治纒喉風喉閉飲¶
　食不通欲死者返魂草根一莖洗浄納入喉中取惡¶
　涎出即瘥神效更以馬牙硝津嚥之即絶根一名紫¶
　菀南人呼為夜牽牛　全幼心鑒治小兒欬嗽聲不¶
　出者紫菀末杏仁泥等分入蜜同研丸芡實大每服¶
　一丸五味子湯化下¶
　　簡誤¶
　觀其能開喉痺取惡涎則辛散之功烈矣而其性温¶
<pb:KR3e0084_WYG_008-43a>¶
　肺病欬逆喘嗽皆隂虚肺熱證也不宜専用及多用¶
　即用亦須與天門冬百部麥冬桑白皮苦寒之藥㕘¶
　用則無害¶
紫草味苦寒無毒主心腹邪氣五疸補中益氣利九竅¶
通水道療腹腫脹滿痛以合膏療小兒瘡及面皶¶
　疏○紫草稟天地隂寒清和之氣故味苦氣寒而無¶
　毒入足少隂厥隂為涼血之聖藥故主心腹邪熱之¶
　氣五疸者溼熱在脾胃所成去溼除熱利竅其疸自¶
<pb:KR3e0084_WYG_008-43b>¶
　愈邪熱在内能損中氣邪熱散即能補中益氣矣苦¶
　寒性滑故利九竅而通利水道也腹腫脹滿痛者溼¶
　熱瘀滯於脾胃則中焦受邪而為是病溼熱解而從¶
　小便出則前證自除也合膏藥療小兒痘瘡及面皶¶
　皆凉血之效也¶
　　主治㕘互¶
　同紅花子生地黄甘草貝母牡丹皮濃煎加生犀角¶
　汁量兒大小以四十九匙至半盞為度治痘瘡深紅¶
<pb:KR3e0084_WYG_008-44a>¶
　色或紫或黑陷乾枯便閉神效若在一朝及二朝内¶
　稍有元氣雖危可生痘疔痘毒咸治之惟痘毒須加¶
　黄耆金銀花鼠黏子痘瘡夾斑&KR0473;者加硬石膏麥冬¶
　知母竹葉一二劑即去之¶
　　簡誤¶
　紫草苦寒而能通利九竅痘瘡家氣虚脾胃弱泄瀉¶
　不思食小便清利者俱禁用¶
前胡味苦微寒無毒主療痰滿胸脇中痞心腹結氣風¶
<pb:KR3e0084_WYG_008-44b>¶
頭痛去痰實下氣治傷寒寒熱推陳致新明目益精(半/夏)¶
(為之使惡皂/莢畏藜蘆)¶
　疏○前胡得土金之氣而感秋冬之令故味苦微寒¶
　無毒入手太隂少陽陽中之隂降也應有甘辛平寒¶
　而能降所以下氣故除痰滿胸脇中痞心腹結氣痰¶
　厥頭風痛去痰下氣治傷寒寒熱推陳致新能去實¶
　熱及時氣内外俱熱單煮服之亦治一切氣破痰結¶
　及邪熱骨節煩悶氣喘欬嗽兼散風邪也¶
<pb:KR3e0084_WYG_008-45a>¶
　　主治㕘互¶
　同白前杏仁桑白皮甘草桔梗能豁風熱痰壅喘嗽¶
　下氣　入青礞石滚痰丸中代黄芩治一切實痰有¶
　殊功其用黄芩者誤也　同羌活乾葛柴胡黄芩栝¶
　樓根治時疫寒熱¶
　　簡誤¶
　前胡苦辛微寒之藥也能散有餘之邪熱實痰而不¶
　可施諸氣虚血少之病故凡隂虚火熾煎熬真隂凝¶
<pb:KR3e0084_WYG_008-45b>¶
　結為痰而發欬嗽真氣虚而氣不歸元以致胸脇逆¶
　滿頭痛不因於痰而因於隂血虚内熱心煩外現寒¶
　熱而非外感者法並禁用明目益精厥理亦謬¶
白鮮味苦鹹寒無毒主頭風黄疸欬逆淋瀝女子隂中¶
腫痛溼痺死肌不可屈伸起止行步療四肢不安時行¶
腹中大熱飲水欲走大呼小兒驚癎婦人産後餘痛(惡/螵)¶
(蛸桔梗茯/苓萆薢)¶
　疏○白鮮皮稟天地清燥隂寒之氣其味苦寒别録¶
<pb:KR3e0084_WYG_008-46a>¶
　兼鹹無毒降多於升隂也入足太隂陽明兼入手太¶
　陽苦能泄熱寒能除熱故主頭風有火證性寒而燥¶
　能除溼熱故主五疸欬逆者實火上衝也得寒而散¶
　則欬逆止矣淋瀝及女子隂中腫痛亦皆下部溼熱¶
　乗虚客腎與膀胱所致也溼痺死肌不可屈伸起止¶
　行步者地之溼氣感則害人皮肉筋脈也脾主四肢¶
　惡溼而喜燥今為溼邪所干故四肢不安也時行腹¶
　中大熱因而飲水大呼欲走者邪熱盛也小兒驚癎¶
<pb:KR3e0084_WYG_008-46b>¶
　亦熱則生風之候也散溼除熱蔑不濟矣婦人産後¶
　餘痛應是血虚而熱非所宜也¶
　　主治㕘互¶
　得牛膝石斛薏苡仁黄檗蒼术療足弱頑痺去下部¶
　溼熱多加金銀花佐以漢防己治下部一切溼瘡¶
　　簡誤¶
　下部虚寒之人雖有溼證勿用¶
紫參味苦辛寒微寒無毒主心腹積聚寒熱邪氣通九¶
<pb:KR3e0084_WYG_008-47a>¶
竅利大小便療腸胃大熱唾血衂血腸中聚血癰腫諸¶
瘡止渇益精(畏辛夷主甄權主散瘀血婦人血閉不通/  好古  狂瘧&KR0864;血血利  蘇恭主金瘡)¶
　疏○紫參稟地之隂氣兼得天之寒氣故味苦辛氣¶
　寒而無毒氣味俱厚隂也降也入足厥隂亦入足太¶
　陽陽明専入血分為除熱散結逐血之要藥故主心¶
　腹積聚寒熱邪氣通九竅利大小便畧同紫草也苦¶
　以燥溼洩熱辛以散結寒以除邪氣故療腸胃大熱¶
　唾血衂血腸中聚血亦主癰腫諸瘡者榮氣熱則留¶
<pb:KR3e0084_WYG_008-47b>¶
　瘀而成癰腫血涼而活則自散也能散瘀血故主婦¶
　人血閉不通瘧有血蓄則狂陽明熱則鼽血溼熱在¶
　腸胃則血瘀滯而成血痢除熱活血故亦主金瘡¶
　　主治㕘互¶
　仲景金匱玉函經滯下純血紫參湯主之　聖惠方¶
　治吐血不止用紫參阿膠甘草等分為末烏梅湯或¶
　糯米湯服一二錢¶
　　簡誤¶
<pb:KR3e0084_WYG_008-48a>¶
　婦人血枯經閉禁用男子勞傷吐血陽氣虚乏脾胃¶
　弱者禁用¶
藁本味辛苦温微温微寒無毒主婦人疝瘕隂中寒腫¶
痛腹中急除風頭痛長肌膚悦顔色辟霧露潤澤療風¶
邪嚲曳金瘡可作沐藥面脂　實主風流四肢(惡䕡/茹)¶
　疏○藁本感天之陽氣兼得地之辛味故味辛氣温¶
　别録兼苦從火化也無毒入足太陽經温能通苦能¶
　洩大辛則善散氣厚則上升陽也婦人疝瘕隂中寒¶
<pb:KR3e0084_WYG_008-48b>¶
　腫痛腹中急皆太陽經寒溼邪為病也風頭痛者風¶
　中於太陽經也此藥正入本經故悉主之凡癰瘡皆¶
　血熱壅滯毒氣浸淫於肌肉以致潰爛不收辛散苦¶
　洩則毒解滯消肌肉自長矣悦顔色者即去風作面¶
　脂之義也辟霧露療風邪者辛温芬芳開發升散之¶
　力也嚲曳金瘡及甄權治一百六十種惡風鬼疰流¶
　入腰痛冷能化小便通血作沐藥面脂日華子去皮¶
　膚疵皯酒齄粉刺元素主太陽經頭痛顛頂痛及大¶
<pb:KR3e0084_WYG_008-49a>¶
　寒犯腦痛連齒頰東垣主頭面身體皮膚風溼皆風¶
　邪溼氣干犯太陽經所致也好古主督脈為病脊强¶
　而厥者督脈並足太陽經夾脊而上故也¶
　　主治㕘互¶
　同羌活細辛川芎葱白治寒邪鬱於足太陽經頭痛¶
　顛頂痛非此不能除　與木香同用治霧露療清邪¶
　中於上焦　與白芷同作面脂　治小兒疥癬煎湯¶
　浴之并以浣衣　治風又治溼各從其類也¶
<pb:KR3e0084_WYG_008-49b>¶
　　簡誤¶
　温病頭疼發熱口渇或骨疼及傷寒發於春夏陽證¶
　頭疼産後血虚火炎頭痛皆不宜服¶
&KR1181;薢味苦甘平無毒主腰背痛强骨節風寒溼周痺惡¶
瘡不瘳熱氣傷中恚怒隂痿失溺闗節老血老人五緩¶
(薏苡為之使畏葵/根大黄柴胡前胡)¶
　疏○萆薢得火土之氣而兼稟乎天之陽氣故味苦¶
　甘平無毒陽中之隂降也入足陽明少隂厥隂為袪¶
<pb:KR3e0084_WYG_008-50a>¶
　風除溼補益下元之要藥故主腰背痛强骨節風寒¶
　溼周痺惡瘡不瘳熱氣傷中恚怒隂痿失溺闗節老¶
　血老人五緩正以苦能燥溼甘入脾而益血故悉主¶
　之甄權又主冷風&KR0857;痺腰脚癱緩不遂手足驚掣男¶
　子腰痛久冷腎間有溼膀胱宿水日華子主頭旋癎¶
　疾補水臟堅筋骨益精明目中風失音海藏主肝虚¶
　李氏治白濁莖中痛痔漏壞瘡已上諸證無非陽明¶
　溼熱流入下焦客於肝腎所致此藥袪陽明之溼熱¶
<pb:KR3e0084_WYG_008-50b>¶
　以固下焦故能去濁分清而療下元虚冷溼邪為病¶
　也¶
　　主治㕘互¶
　得牛膝本𤓰薏苡仁黄檗骨碎補續斷杜仲石斛生¶
　地黄狗脊治腰脊痛强骨節加术菖蒲茯苓治周痺¶
　　同黄耆生地黄金銀花皂角刺皂莢子牛膝木𤓰¶
　石斛薏苡仁海風藤白殭蠶胡麻治惡瘡久不瘳¶
　同蓮子茯苓車前子木通澤瀉牛膝黄檗甘草可分¶
<pb:KR3e0084_WYG_008-51a>¶
　清除溼　楊氏家藏方治真元不足下焦虚寒小便¶
　頻數白濁如膏有萆薢分清飲　又楊子建萬金護¶
　命方云凡人小便頻數不計度數便時莖中痛不可¶
　忍者此疾必先大腑不通水液只就小腸大腑愈加¶
　乾竭甚則渾身心躁如此即重證也此疾本因貪酒¶
　色積有熱毒腐物瘀血之類乗虚流入於小腸故便¶
　時作痛也不飲酒者必平生過食辛熱葷膩之物又¶
　因色傷而然此乃小便頻數而痛與淋證澀而痛者¶
<pb:KR3e0084_WYG_008-51b>¶
　不同也宜用萆薢一兩水浸少時以鹽半兩同炒去¶
　鹽為末每服二三錢水一盞煎八分和滓服之使水¶
　道轉入大腸仍以葱湯頻洗穀道令氣得通則小便¶
　數及痛自減也¶
　　簡誤¶
　萆薢本除風溼若下部無溼隂虚火熾以致溺有餘¶
　瀝莖中痛此真隂不足之候也無溼腎虚腰痛並不¶
　宜服¶
<pb:KR3e0084_WYG_008-52a>¶
　菝葜土茯苓與萆薢形雖不同而主治不甚相逺李¶
　氏疑為一物數種理或然也總之皆善除溼袪風消¶
　水去濁分清固下焦元氣故能興陽道而主諸痺及¶
　惡瘡不瘳也主治及簡誤並同前忌茗醋¶
白薇味苦鹹平大寒無毒主暴中風身熱支滿忽忽不¶
知人狂惑邪氣寒熱酸疼温瘧洗洗發作有時療傷中¶
淋露下水氣利隂氣益精久服利人¶
　疏○白薇全稟天地之隂氣以生本經味苦鹹平别¶
<pb:KR3e0084_WYG_008-52b>¶
　録益之以大寒無毒可知已暴中風身熱支滿者隂¶
　虚火旺則内熱熱則生風火氣煩灼故令支滿火旺¶
　内熱則痰隨火湧故令神昏忽忽不知人也狂惑邪¶
　氣寒熱酸疼皆熱邪所致也隂氣不足則陽獨盛而¶
　為熱心腎俱虚則熱收於内而為寒此寒熱之所以¶
　交作寒熱作則榮氣不能内榮是以肢體酸疼也先¶
　熱而後寒者名曰温瘧瘧必因暑而發隂氣不足則¶
　能冬不能夏至夏而為暑邪所傷秋必發為温瘧故¶
<pb:KR3e0084_WYG_008-53a>¶
　知温瘧之成未有不由隂精不守而得者若夫隂精¶
　内守則暑不能侵瘧何自而作耶上來諸證皆由熱¶
　淫於内之所發經曰熱淫於内治以鹹寒此藥味苦¶
　鹹而氣大寒宜其悉主之也别録療傷中淋露者女¶
　子榮氣不足則血熱血熱故傷中淋露之侯顯矣除¶
　熱益隂則血自涼榮氣調和而前證自瘳也水氣亦¶
　必因於溼熱能除熱則水道通利而下矣終之以益¶
　精者究其益隂除熱功用之全耳¶
<pb:KR3e0084_WYG_008-53b>¶
　　主治㕘互¶
　婦人調經種子方中往往用之不孕縁於血少血熱¶
　其源必起於真隂不足真隂不足則陽勝而内熱内¶
　熱則榮血日枯是以不孕也益隂除熱則血自生旺¶
　故令有孕也其方以白薇為君佐以地黄白芍藥當¶
　歸蓯蓉白膠黄檗杜仲山茱萸天麥門冬丹參蜜丸¶
　久服可使易孕　凡温瘧癉瘧久而不解者必屬隂¶
　虚除瘧邪藥中多加白薇主之則易瘳　凡治似中¶
<pb:KR3e0084_WYG_008-54a>¶
　風證除熱藥中亦宜加而用之良　天行熱病得愈¶
　或愈後隂虚内熱及餘熱未除者隨證隨經應投藥¶
　中宜加之¶
　　簡誤¶
　白薇苦鹹大寒之藥凡傷寒及天行熱病或汗多亡陽¶
　或内虚不思食食亦不消或下後内虚腹中覺冷或¶
　因下過甚洩瀉不止皆不可服¶
大青味苦大寒無毒主療時氣頭痛大熱口瘡¶
<pb:KR3e0084_WYG_008-54b>¶
　疏○大青稟至隂之氣故味苦氣大寒無毒甄權云¶
　大青臣味甘能去大熱治温疫寒熱葢大寒兼苦其¶
　能解散邪熱明矣經曰大熱之氣寒以取之此之謂¶
　也時行熱毒頭痛大熱口瘡為胃家實熱之證此藥¶
　乃對病之良藥也¶
　　主治㕘互¶
　千金方小兒口瘡大青十八銖黄連十二銖水三升¶
　煮一升日二服以瘥為度　肘後方熱病下利因篤¶
<pb:KR3e0084_WYG_008-55a>¶
　者大青湯大青四兩甘草赤石脂各三兩䜴八合水¶
　一斗煮三升分三服不過二劑差　保幼大全方小¶
　兒卒然肚皮青黑乃血氣失養風寒乗之危惡之候¶
　也大青犀角水一盞煎八分服之良¶
　　簡誤¶
　大青㣲苦鹹大寒心胃寒者禁用¶
　¶
　¶
<pb:KR3e0084_WYG_008-55b>¶
　¶
　¶
　¶
　¶
　¶
　¶
　¶
　神農本草經疏卷八¶
