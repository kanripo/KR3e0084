# -*- mode: mandoku-view; -*-
#+TITLE: 神農本草經疏
#+DATE: 2015-08-24 23:08:02.722440
#+PROPERTY: ID KR3e0084
#+PROPERTY: BASEEDITION WYG    
#+PROPERTY: JUAN 卷十八
<pb:KR3e0084_WYG_018-1a>¶
欽定四庫全書¶
　神農本草經疏卷十八¶
　　　　　　　　　　　　明　繆希雍　撰¶
　獸部下品¶
　　總二十一種今疏其要者四種¶
　　　猪懸蹄(足腎膽膚肚/肪膏&KR1004;附)　　　　　麋角(茸附/)¶
　　　獺肝　　　　膃肭臍¶
猪懸蹄主五痔伏熱在腸腸癰内蝕¶
<pb:KR3e0084_WYG_018-1b>¶
　疏○猪水畜也在辰屬亥在卦屬坎其肉氣味雖寒¶
　然而多食令人暴肥性能作濕生痰易惹風熱殊無¶
　利益耳其懸蹄乃蹄甲之懸起不著地者本經無氣¶
　味然為鹹寒無毒之物入手足陽明經藥也濕熱下¶
　注則為五痔内蝕熱壅血滯則為腸癰鹹寒能除腸¶
　胃之熱故主之也¶
　　主治參互¶
　得牛角䚡槐角子猬皮象牙末金頭蜈蚣蛀竹屑明¶
<pb:KR3e0084_WYG_018-2a>¶
　礬地榆青黛白蠟治通腸漏令漏管自出　錢氏小¶
　兒方痘後目翳半年已上者一月取効用猪懸蹄三¶
　兩瓦瓶固濟煅蟬蜕一兩羚羊角三錢為末每嵗一¶
　字三嵗已上三錢温水服日三¶
　猪四足小寒主傷撻諸敗瘡下乳汁¶
　疏○乳屬陽明陽明脈弱則乳汁不通能益陽明經¶
　氣血故能下乳傷撻敗瘡必血熱作痛氣寒而味甘¶
　鹹故涼血止痛也又煑湯為洗潰瘍之要藥¶
<pb:KR3e0084_WYG_018-2b>¶
　　主治參互¶
　廣濟方婦人乳無汁者以猪蹄四枚水二斗煑一斗¶
　去蹄入土𤓰根通草漏蘆各三兩再煑六升去滓内¶
　葱白豉作粥或羮食之身體㣲熱有少汗出佳未通¶
　再作　梅師方癰疽發背乳發初起母猪蹄一隻通¶
　草六分綿褁煑羮食之　外科精要洗癰疽有猪蹄¶
　湯¶
　腎冷和理腎氣通利膀胱¶
<pb:KR3e0084_WYG_018-3a>¶
　疏○猪腎味鹹氣冷能㵼腎氣腎虚寒者不宜食本¶
　經主理腎氣乃借其同氣以引導之耳不言補而言¶
　理其意有在矣腎與膀胱為表裏故復能利膀胱也¶
　今人誤認以為補腎恣意食之大為差謬不覩日華¶
　子云乆食令人無子孟詵云乆食令人傷腎其非補¶
　腎之物明矣¶
　膽主傷寒熱渴¶
　疏○膽味苦氣寒經曰熱淫於内寒以勝之苦以泄¶
<pb:KR3e0084_WYG_018-3b>¶
　之故主傷寒熱渴也¶
　　主治參互¶
　仲景膽導法以猪膽汁和醋少許灌穀道中通大便¶
　神効入猪牙皂角細末二分攪匀更速葢酸苦益隂¶
　潤燥而㵼便也　又治少隂下利不止厥逆無脈乾¶
　嘔煩者以白通湯加猪膽汁主之使其氣相從無拒¶
　格之患此寒因熱用熱因寒用之義也葱白四莖乾¶
　薑一兩生附子一枚水三升煑一升入人尿五合猪¶
<pb:KR3e0084_WYG_018-4a>¶
　膽汁一合分服　入雄黄末三四分蜈蚣末二分套¶
　指縳𦂳治天蛇毒有効　梅師方熱病䘌蝕上下用¶
　猪膽汁一枚醋一合煎沸服蟲立死　外臺祕要湯¶
　火傷瘡猪膽調黄蘖末塗之¶
　膚仲景治足少隂下利咽痛胸滿心煩者有猪膚湯¶
　用猪膚一斤水一斗煑五升取汁入白蜜一升白粉¶
　五合熬香分服成無已註云猪水畜也其氣先入腎¶
　解少隂客熱加白蜜以潤燥除煩白粉以益氣斷利¶
<pb:KR3e0084_WYG_018-4b>¶
　也¶
　肚主補中益氣止渴利¶
　疏○猪肚屬土故其味必甘氣㣲温無毒乃猪一身¶
　無害之物為補脾胃之要品脾胃得補則中氣益利¶
　自止矣日華子主補虚損蘇頌主骨蒸勞熱血脈不¶
　行皆取其補益脾胃則精血自生虚勞自愈根本固¶
　而五臟皆安也¶
　　主治㕘互¶
<pb:KR3e0084_WYG_018-5a>¶
　普濟方水㵼不止用猪肚一枚煑爛入平胃散搗丸¶
　服効　仲景方猪肚黄連丸治消渴用雄猪肚一枚¶
　入黄連末五兩栝樓根白粱米各四兩知母三兩麥¶
　門冬二兩縫定蒸熟搗丸梧子大每服三十丸米飲¶
　下　千金方温養胎氣胎至九月消息用猪肚一枚¶
　如常著五味煑食至盡　又猪肚丸黄連一味為細¶
　末量肚大小實之煑令極爛搗匀為丸梧子大治臟¶
　毒下血　又方治腹脹大用烏芋去皮入雄肚線縫¶
<pb:KR3e0084_WYG_018-5b>¶
　砂器煑糜食之勿入鹽¶
　肪膏主煎諸膏藥解班猫芫青毒¶
　疏○肪膏即脂油也味甘寒性滑澤能涼血解毒潤¶
　燥故主煎諸膏藥及解班猫芫青毒也又能利腸胃¶
　通大小便能散風熱療惡瘡¶
　　主治㕘互¶
　肘後方膏髮煎治女勞黄疸見髮髲條兼能治五疸¶
　　萬氏方肺熱暴瘖猪脂油一斤煉過入白蜜一斤¶
<pb:KR3e0084_WYG_018-6a>¶
　再煉少頃濾淨冷定不時挑服一匙即愈¶
　&KR1004;一名腎脂生兩腎中間似脂非脂似肉非肉乃人¶
　物之命門三焦發原處也陳藏器主肺痿咳𠻳和棗¶
　肉浸酒服亦能主痃癖羸痩蘇頌主肺氣乾脹喘急¶
　潤五藏去皴皰䵟&KR0845;等證葢是甘寒滑澤之物甘寒¶
　則津液生滑澤則垢膩去故主如上諸證也男子多¶
　食損陽薄大腸其能専在去垢膩可用以浣垢衣俗¶
　名猪胰子¶
<pb:KR3e0084_WYG_018-6b>¶
　按猪為食味中常用之物臟腑腸胃咸無棄焉然其¶
　一身除肚膏外餘皆有毒發病人習之而不察也壯¶
　實者或暫食無害有疾者不可不知其忌故列其害¶
　於後　肉多食令人虚肥生痰熱熱病後食之復發¶
　不宜與薑同食食則發大風病　頭肉有病者食之¶
　生風發疾　腦食之損男子陽道臨房不能行事酒¶
　後尤不可食　血能敗血損陽服地黄何首烏諸補¶
　藥者尤忌之多食耗心氣不可合呉茱茰食　肝餌¶
<pb:KR3e0084_WYG_018-7a>¶
　藥人不可食合魚鱠食生癰疽合鯉魚腸子食傷人¶
　神延夀書云猪臨宰驚氣入心絶氣歸肝俱不可多¶
　食必傷人　脾孫思邈云凡六畜脾人一生莫食之¶
　　肺不可與白花菜合食令人氣滯發霍亂八月和¶
　飴食至冬發疽　腎乆食令人傷腎少子冬月不可¶
　食損人真氣兼發虚壅　&KR1004;男子多食損陽　腸多¶
　食動冷氣　鼻唇多食動風　舌多食損心¶
麋角甘無毒主痺止血益氣力¶
<pb:KR3e0084_WYG_018-7b>¶
　疏○麋屬隂好遊澤畔其角冬至解者陽長則隂消¶
　之義也為補左腎真隂不足虚損勞乏筋骨腰膝酸¶
　痛一切血液衰少為病故主止血益氣力及除痺也¶
　痺雖風寒濕合而成疾然外邪易入者由氣血先虚¶
　經絡因之壅滯血脈不通故也麋角入血益隂榮養¶
　經絡故主之也茸功用相同而補隂之力更勝¶
　　主治參互¶
　千金方麋角丸補心神安五臟填骨髓理腰脚能乆¶
<pb:KR3e0084_WYG_018-8a>¶
　立聰明耳目髮白更黑返老還少麋角取當年新角¶
　連腦頂者不論具數去尖一大寸截斷於淨盆中水¶
　浸每夜換易軟即將出削去皺皮以鎊鎊取白處至¶
　心即止以清米泔浸兩宿取出曝乾以無灰酒於大¶
　甆器中浸兩宿其藥及酒俱入淨釡中初用武火煎¶
　一食頃後以文火微煎如蟹眼栁木不住手攪時時¶
　添酒以成膏為度煎時皆須平旦下手不得經宿仍¶
　看屑如稀膠即以牛乳五升酥一升以次漸下後項¶
<pb:KR3e0084_WYG_018-8b>¶
　藥另以麋角炙令黄為末㯽榔通草秦艽肉蓯容人¶
　參兔絲子甘草各一兩為末將膠再煎一食頃似稀¶
　粥即止火投諸藥末和匀約稠黏堪作丸頃出衆手¶
　一時丸梧子大空腹酒下三十丸日加一丸至五十¶
　丸為度日二服至一百日忌房事服經一月腹内諸¶
　疾自相驅逐有㣲利勿怪服至二百日面皺光澤一¶
　年齒落更生强記身輕二年令人肥飽少食不老神¶
　仙合時須在淨室勿令隂人雞犬孝子等見　楊氏¶
<pb:KR3e0084_WYG_018-9a>¶
　家藏方二至丸補虚損生精血去風溼壯筋骨用鹿¶
　角鎊細以真酥一兩無灰酒一升慢火炒乾取四兩¶
　麋角鎊細以真酥二兩米醋一升慢火炒乾取四兩¶
　蒼耳子酒浸一宿焙半斤山藥白茯苓黄耆蜜炙各¶
　四兩當歸五兩肉蓯容酒浸焙逺志人參沈香各二¶
　兩五味子一兩通為末酒煑糯米糊丸梧子大每服¶
　五十丸温酒鹽湯任下日二服¶
　　簡誤¶
<pb:KR3e0084_WYG_018-9b>¶
　陽氣衰少虚羸畏寒者勿用肉多食令人弱房¶
獺肝味甘有毒主鬼疰蠱毒却魚鯁止乆嗽燒服之¶
　疏○獺水中之獸也本經味甘有毒藥性論鹹微熱¶
　無毒詳其功用應是鹹勝甘劣微温小毒之物入肝¶
　入腎之藥也經曰邪之所凑其氣必虚虚損勞極則¶
　五臟之神俱不安鬼邪相挾而為病乆嗽者亦勞極¶
　所致水不勝火火氣上炎肺為賊邪所干也鹹味潤¶
　下俾火氣下降則肺自清總之此藥能益隂氣補虚¶
<pb:KR3e0084_WYG_018-10a>¶
　損保勞極故主如上諸證也甘鹹善於解毒故又主¶
　蠱毒獺性嗜魚故能却魚鯁也大抵其功長於治傳¶
　尸勞及鬼疰邪惡有效故張仲景治冷勞有獺肝丸¶
　崔氏治九十種蠱疰傳尸骨蒸伏連殗殜諸鬼毒癘¶
　疾有獺肝丸皆妙¶
　　主治㕘互¶
　同蘆會乾漆象膽青黛胡黄連啄木鳥頭狐脾虎胃¶
　丹砂天靈葢治傳尸勞能殺勞蟲　孟詵尸疰一門¶
<pb:KR3e0084_WYG_018-10b>¶
　悉患者獺肝一具燒水服方寸匕日再　葛洪尸疰¶
　鬼疰乃是五尸之一又挾諸鬼邪為害其病變動乃¶
　有三十六種至九十種大略使人寒熱沈沈黙黙不¶
　知病之所苦而無處不惡積月累年淹滯至死死後¶
　傳人乃至滅門覺有此候惟以獺肝散服之有效法¶
　如上除傳尸勞證外無他用故不著簡誤¶
膃肭臍味鹹無毒主鬼氣尸疰夢與鬼交鬼魅狐魅心¶
腹痛中惡邪氣宿血結塊痃癖羸痩(一名海狗腎雷云/此物多偽者真者)¶
<pb:KR3e0084_WYG_018-11a>¶
(有一對則兩重薄皮裏丸核其皮上有肉黄毛三莖共/一穴溼潤常如新或置睡犬旁其犬忽驚跳若狂者真)¶
(也與水烏龍似以此别之凡用酒浸/一宿紙裹炙香剉或酒煎熟合藥)¶
　疏○膃肭海獸也得水中之陽氣故其味鹹無毒藥¶
　性論大熱李珣甘香美大温其味與獺肝相似第其¶
　氣倍熱耳所主鬼氣尸疰夢與鬼交鬼魅狐魅心腹¶
　痛中惡邪氣者葢因真陽虚則神明不振幽暗易侵¶
　故諸邪惡纒疰為病此藥専補陽氣則隂邪自辟所¶
　以能療如上等證也鹹能入血軟堅温熱能通行消¶
<pb:KR3e0084_WYG_018-11b>¶
　散故又主宿血結塊及痃癖羸痩也近世房術中多¶
　用之以其鹹温入腎補虚煖腰膝固精氣壯陽道也¶
　　主治㕘互¶
　同陽起石肉蓯蓉巴㦸天兔絲子山茱茰鹿茸能壯¶
　陽道益精　和劑局方有腽肭臍丸治諸虚勞損鬼¶
　疰邪惡夢與鬼交精氣乏絶等證¶
　　簡誤¶
　膃肭臍性熱助陽為腎氣衰竭精寒痿弱之要藥然¶
<pb:KR3e0084_WYG_018-12a>¶
　而隂虚火熾强陽不倒或陽事易舉及骨蒸勞嗽等¶
　候咸在所忌¶
　¶
　¶
　¶
　¶
　¶
　¶
<pb:KR3e0084_WYG_018-12b>¶
　¶
　¶
　¶
　¶
　¶
　¶
　¶
　神農本草經疏卷十八¶
